"","Content","name","ParlmemberID"
"4878","Date","10-1-2013",NA
"4879"," Σύμφωνα με την από 9-1-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Ρ΄ συνεδριάσεώς του, της Τετάρτης 9ης Ιανουαρίου 2013, σε ό,τι αφορά στην ψήφιση στο σύνολό του σχεδίου νόμου: «Κατάργηση και συγχώνευση νομικών προσώπων του Δημοσίου και του ευρύτερου δημόσιου τομέα - Σύσταση Γενικής Γραμματείας για το συντονισμό του κυβερνητικού έργου και άλλες διατάξεις».).
Παρακαλείται η κυρία Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από την κ. Μαρίνα Χρυσοβελώνη, Βουλευτή Μαγνησίας, τα εξής:
Α. ΚΑΤΑΘΕΣΗ ΑΝΑΦΟΡΩΝ
1) Οι Βουλευτές Λαρίσης κ. ΔΗΜΗΤΡΗΣ ΓΕΛΑΛΗΣ και κ. ΗΡΩ ΔΙΩΤΗ κατέθεσαν αναφορά με την οποία  ο Σύλλογος Γονέων και Κηδεμόνων του 7ου Γυμνασίου και Λυκειακών Τάξεων Λάρισας αιτείται την ίδρυση Λυκείου στη συνοικία Αγίου Γεωργίου Λάρισας, εφόσον πληρούνται όλα τα κριτήρια για τη δημιουργία του.
2) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  η Δήμαρχος Φαιστού Νομού Ηρακλείου επισημαίνει την ανάγκη συνέχισης της  λειτουργίας της Επαγγελματικής Σχολής του Αμπελούζου (ΕΠΑΣ Κρήτης) με την πρόσληψη εκπαιδευτικού προσωπικού σε μόνιμη βάση.
3) Ο Βουλευτής Φλωρίνης κ. ΑΘΑΝΑΣΙΟΣ ΓΕΡΜΑΝΙΔΗΣ κατέθεσε αναφορά με την οποία  η Ένωση Αστυνομικών Υπαλλήλων ΕΛΑΣ Φλώρινας διαμαρτύρεται για την εντολή μετάβασης εξήντα αστυνομικών από την Αστυνομική Διεύθυνση Φλώρινας, με τρίμηνη απόσπαση, στην Αστυνομική Διεύθυνση Αλεξανδρούπολης.
4) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  το Εκκλησιαστικό Συμβούλιο της Ενορίας Φαρακλού Βοιών Λακωνίας αιτείται την ένταξη του συμπλέγματος τριών βυζαντινών ναών της ενορίας,  μέσω του ΠΕΠ  Πελοποννήσου, στο ΕΣΠΑ.
5) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία αιτείται την τροποποίηση της νομοθεσίας που αφορά μετεγγραφές φοιτητών με αναπηρία και φοιτητών που έχουν γονείς ή αδέλφια με αναπηρία.
6) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία αιτείται την τροποποίηση της νομοθεσίας που αφορά μετεγγραφές φοιτητών με αναπηρία και φοιτητών που έχουν γονείς ή αδέλφια με αναπηρία.
7) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Πανελλήνια Συνομοσπονδία Ενώσεων Αγροτικών Συνεταιρισμών αιτείται την απόσυρση της διάταξης του σχεδίου νόμου για τις ρυθμίσεις στη φορολογία εισοδήματος,  η οποία πλήττει τους επαγγελματίες αγρότες που εγκαθιστούν και λειτουργούν φωτοβολταϊκούς σταθμούς.
8) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Πανελλήνια Ένωση Συμπράξεων Κοινωνικής Οικονομίας «ΠΕΣΚΟ» εκφράζει την αντίθεσή της στην επιχειρούμενη περικοπή του ΕΣΠΑ, την περίοδο 2014-2020 για την Ελλάδα, από τους Ευρωπαίους Εταίρους.
9) Οι Βουλευτές, Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ και Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσαν αναφορά με την οποία  ο Πανελλήνιος Σύλλογος Ιαματικών Πηγών και των Λουτροπόλεων Ελλάδας αιτείται να του παραχωρηθεί το δικαίωμα τουριστικής αξιοποίησης της Λουτρόπολης Θερμοπυλών.
10) Η Βουλευτής Αττικής κ. ΠΑΡΑΣΚΕΥΗ (ΕΥΗ) ΧΡΙΣΤΟΦΙΛΟΠΟΥΛΟΥ κατέθεσε αναφορά με την οποία  η Ένωση Στρατιωτικών Περιφέρειας Αττικής αιτείται να ενημερωθεί σχετικά με ζητήματα εφαρμογής του από 19.9.2012 πρωτοκόλλου συνεργασίας μεταξύ των Υπουργείων Εθνικής Άμυνας και Παιδείας και Θρησκευμάτων, Πολιτισμού και Αθλητισμού και αφορά δωρεάν πρόσβαση σε μουσεία και αρχαιολογικούς χώρους.
11) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Δήμος Φαιστού Νομού Ηρακλείου αιτείται τη συνέχιση της λειτουργίας της Επαγγελματικής Σχολής του Αμπελούζου (ΕΠΑΣ ΚΡΗΤΗΣ),  με γεωργική κατεύθυνση και ειδικότητα θερμοκηπιακών κατασκευών και καλλιεργειών.
12) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Εθνική Συνομοσπονδία Ατόμων με Αναπηρία αιτείται την τροποποίηση της νομοθεσίας που αφορά τις μετεγγραφές των φοιτητών με αναπηρία και φοιτητών που έχουν γονείς ή αδέλφια  με αναπηρία.
13) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Επιστημονικός και Επαγγελματικός Σύλλογος Μηχανικών Ανακαίνισης και Αποκατάστασης Κτηρίων αιτείται την έκδοση του προεδρικού διατάγματος που είχε προταθεί από το ΣΑΤΕ το 2008, ώστε να μπορέσουν τα μέλη του συλλόγου να ασκήσουν τις επαγγελματικές δραστηριότητές τους,  όπως ισχύει και για τις υπόλοιπες ειδικότητες μηχανικών τεχνολογικής εκπαίδευσης στη χώρα.
14) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  Διοικητικά Συμβούλια Αναγνωρισμένων Οργανώσεων Παραγωγών αιτούνται την υιοθέτηση προτάσεών τους σχετικά με τη φορολόγηση του αγροτικού επαγγέλματος.
15) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Δήμος Άνδρου Νομού Κυκλάδων αιτείται την κήρυξη της νήσου σε κατάσταση έκτακτης ανάγκης λόγω των έντονων βροχοπτώσεων και τη χορήγηση πίστωσης για την κάλυψη των παρεπόμενων αναγκών.
16) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Ένωση Οδοντοτεχνολόγων Ελλάδος αιτείται την έκδοση εγκυκλίου που θα διευκρινίζει με σαφήνεια την ουσιαστική διάκριση μεταξύ πτυχιούχου ΑΕΙ Οδοντικής Τεχνολογίας (οδοντοτεχνίτη ΤΕ) και αδειούχου οδοντοτεχνίτη.
17) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Ένωση Ασκουμένων και Νέων Δικηγόρων Αθηνών παραθέτει τις προτάσεις του για τη φορολόγηση των ασκουμένων και νέων δικηγόρων και προτείνει λύσεις για την επίλυση των προβλημάτων τους.
18) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Πανελλαδική Σύσκεψη Διοικητικών Συμβουλίων Ενώσεων Αγροτικών Συνεταιρισμών αιτείται τη λήψη  μέτρων για τη διασφάλιση του εισοδήματος των αγροτών, εν όψει του νέου φορολογικού νομοσχεδίου.
19) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία αιτείται τη βελτίωση της νομοθεσίας που αφορά τις μετεγγραφές των φοιτητών με αναπηρία και φοιτητών που έχουν γονείς ή αδέλφια με αναπηρία.
20) Οι Βουλευτές, Β΄ Αθηνών κ. ΣΠΥΡΙΔΩΝ ΧΑΛΒΑΤΖΗΣ και Α΄ Αθηνών κ. ΛΙΑΝΑ ΚΑΝΕΛΛΗ κατέθεσαν αναφορά με την οποία  επιβάτες της ΤΡΑΙΝΟΣΕ καταγγέλλουν τη δεκάμηνη ταλαιπωρία των επιβατών στο σταθμό μετεπιβίβασης Σκα, εξαιτίας της κατάργησης του δρομολογίου Πειραιάς-Λιόσια.
21) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά τις συγχωνεύσεις  και την κατάργηση ορισμένων τμημάτων ΑΕΙ και ΤΕΙ της Κρήτης που σχεδιάζεται από το Υπουργείο Παιδείας, Θρησκευμάτων, Πολιτισμού και Αθλητισμού.
22) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε δημοσίευμα εφημερίδας το οποίο αφορά στην έλλειψη ιατρικού προσωπικού που παρουσιάζεται στον ΕΟΠΥΥ Πύργου και Αμαλιάδας του Νομού Ηλείας.
23) Ο Βουλευτής Α΄ Αθηνών κ. ΙΩΑΝΝΗΣ ΠΑΝΟΥΣΗΣ κατέθεσε αναφορά με την οποία  ο Σύλλογος Υπαλλήλων Γενικού Καταστήματος Κράτησης Κομοτηνής εκφράζει τη διαμαρτυρία του για την απόσπαση συναδέλφου προς το Γενικό Κατάστημα Κράτηση, Νιγρίτας Σερρών.
24) Ο Βουλευτής Α΄ Θεσσαλονίκης κ. ΑΝΤΩΝΙΟΣ ΓΡΕΓΟΣ κατέθεσε αναφορά με την οποία  κάτοικοι και ιδιοκτήτες εμπορικών καταστημάτων του κέντρου της Θεσσαλονίκης αιτούνται τη λήψη μέτρων για την αντιμετώπιση της εγκληματικότητας στο κέντρο της πόλης.
25) Ο Βουλευτής Μαγνησίας κ. ΠΑΝΑΓΙΩΤΗΣ ΗΛΙΟΠΟΥΛΟΣ κατέθεσε αναφορά με την οποία  ο Οργανισμός Λιμένος Βόλου Νομού Μαγνησίας αιτείται την επίλυση θέματος που αφορά την έλλειψη προσωπικού-χειριστών ηλεκτροκίνητων ανυψωτικών μηχανημάτων για τις εργασίες του λιμανιού.
26) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Πανελλήνια Ομοσπονδία Ιδιοκτητών Κέντρων Ξένων Γλωσσών «PALSO» εκφράζει τη διαμαρτυρία της για τη διαδικασία αδειοδότησης των Κέντρων Ξένων Γλωσσών που θεσπίστηκε με το ν. 4093/2012.
27) Οι Βουλευτές, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ και Αιτωλοακαρνανίας κ. ΝΙΚΟΛΑΟΣ ΜΩΡΑΪΤΗΣ κατέθεσαν αναφορά με την οποία  ο Αγροτικός Συνεταιρισμός Πάρου Νομού Κυκλάδων καταγγέλλει ότι υπάρχει κίνδυνος διακοπής της λειτουργίας του Συνεταιρισμού, λόγω καθυστέρησης υλοποίησης της συμφωνίας μεταξύ της διοίκησης της πρώην Ένωσης Αγροτικών Συνεταιρισμών Πάρου και της  ΑΤΕ.
28) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Πανελλήνια Ομοσπονδία Ιδιοκτητών Κέντρων Ξένων Γλωσσών «PALSO» εκφράζει την αντίθεσή της σε διατάξεις του ν. 4093/2012, καθώς πολλές επιχειρήσεις δεν θα μπορέσουν να διατηρήσουν τις θέσεις εργασίας των υπαλλήλων τους.
29) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την επανεξέταση των αστυνομικών που εκτελούν υπηρεσία γραφείου.
30) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την επίλυση θέματος που αφορά την εφαρμογή της εγκυκλίου ΔΝΥ 1159417 ΕΞ2012, η οποία ουσιαστικά ακυρώνει την ΠΟΛ 1055/2012.
31) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  οι Σύλλογοι Γονέων και  Κηδεμόνων των Μουσικών Σχολείων Ηρακλείου, Ρεθύμνου και Χανίων αιτούνται την επίλυση λειτουργικών προβλημάτων των μουσικών σχολείων της περιοχής.
32) Ο Βουλευτής Βοιωτίας κ. ΕΥΑΓΓΕΛΟΣ ΜΠΑΣΙΑΚΟΣ κατέθεσε δημοσίευμα εφημερίδας το οποίο αφορά την ανάγκη χρηματοδότησης για την κατασκευή του Δημοτικού Σχολείου Δηλεσίου.
33) Ο Βουλευτής Βοιωτίας κ. ΕΥΑΓΓΕΛΟΣ ΜΠΑΣΙΑΚΟΣ κατέθεσε δημοσίευμα εφημερίδας το οποίο αφορά τη συζήτηση που έγινε  μεταξύ του Γραφείου Περιβάλλοντος στα Οινόφυτα και του Κεντρικού Διυλιστηρίου για ύδρευση από Μόρνο και άρδευση από Υλίκη  (Δήμου Τανάγρας) για την πορεία των υποσχόμενων έργων.
34) Ο Βουλευτής Βοιωτίας κ. ΕΥΑΓΓΕΛΟΣ ΜΠΑΣΙΑΚΟΣ κατέθεσε αναφορά με την οποία  το Τμήμα Αδειών Διαμονής Νομού Βοιωτίας αιτείται την άμεση πλήρωση των κενών θέσεων διοικητικού προσωπικού.
35) Ο Βουλευτής Έβρου κ. ΜΑΡΙΝΟΣ ΟΥΖΟΥΝΙΔΗΣ κατέθεσε αναφορά με την οποία  η Ένωση Αστυνομικών Υπαλλήλων Ροδόπης αιτείται την επίλυση προβλημάτων που προέκυψαν από την εφαρμογή του σχεδίου «Ξένιος Ζευς» στην περιοχή της Αστυνομικής Διεύθυνσης Ροδόπης και από τη μετατροπή του ΤΔΑ Κομοτηνής σε Κέντρο Φύλαξης παράνομων μεταναστών.
36) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  οι Πανελλήνιοι Σύλλογοι Αποφοίτων και Φοιτητών του Προγράμματος Σπουδών Ισπανικής Γλώσσας και Πολιτισμού της Σχολής Ανθρωπιστικών Σπουδών του Ελληνικού Ανοικτού Πανεπιστημίου αιτούνται την προσθήκη Θεματικής Ενότητας Παιδαγωγικών στο Πρόγραμμα Σπουδών του Τμήματος Ισπανικής Γλώσσας και Πολιτισμού.
37) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  ο Επιστημονικός Σύλλογος Λογοπαιδαγωγών-Λογοθεραπευτών Ελλάδος αιτείται την τροποποίηση της υπ΄αριθ.26 της 235ης Ολομ./5.4.2012 απόφασης «σχετικά με τους όρους και τις προϋποθέσεις για τη χορήγηση άδειας άσκησης επαγγέλματος λογοθεραπευτή».
38) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Επιστημονικός και Επαγγελματικός Σύλλογος Μηχανικών Ανακαίνισης και Αποκατάστασης Κτηρίων αιτείται την κατοχύρωση των επαγγελματικών δικαιωμάτων των αποφοίτων των σχετικών σχολών.
39) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  η Ομοσπονδία Υπαλλήλων Λιμανιών Ελλάδας (ΟΜΥΛΕ) αιτείται τη ρύθμιση της λειτουργίας των λιμένων και διαμαρτύρεται για την ένταξη των εργαζομένων στο ενιαίο μισθολόγιο του δημοσίου.
40) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  η Ένωση Συνταξιούχων τέως Υπαλλήλων  ΙΓΜΕ  αιτείται την ενίσχυση του προϋπολογισμού του ΕΚΒΑΑ-ΙΓΜΕΜ με πιστώσεις ύψους 4,5 εκατομμυρίων ευρώ, προκειμένου να αποζημιωθούν οι απερχόμενοι υπάλληλοι λόγω συνταξιοδότησης.
41) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την κάλυψη πέντε εκπαιδευτικών παραδοσιακών οργάνων  στο Μουσικό Σχολείο Ηρακλείου.
42) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά σε αίτημα του Εμπορικού Συλλόγου του Νομού Ηρακλείου Κρήτης, σχετικό με την θεώρηση των βιβλιαρίων υγείας των εμπόρων χωρίς προαπαιτούμενα.
43) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  ο Σύλλογος Συνταξιούχων ΤΕΑΠΕΤ Τσιμεντοβιομηχανιών Νομού Μαγνησίας επισημαίνει το τεράστιο πρόβλημα της φοροδιαφυγής και προτείνει λύσεις για την αντιμετώπιση του προβλήματος με δίκαιη φορολόγηση.
44) Ο Βουλευτής Δωδεκανήσου κ. ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ κατέθεσε αναφορά με την οποία  δικηγόροι, μόνιμοι κάτοικοι της Νήσου Καρπάθου του Νομού Δωδεκανήσου αιτούνται την άμεση πλήρωση της θέσεως γραμματέως στο Ειρηνοδικείο Καρπάθου.
45) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  η Ομοσπονδία Λειτουργών Μέσης Εκπαίδευσης (ΟΛΜΕ) αιτείται την απορρόφηση εκπαιδευτικών από τους πίνακες αναπληρωτών, καθώς και την παρακολούθηση προγραμμάτων επιμόρφωσης της ΑΣΠΑΙΤΕ.
46) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  η Ομοσπονδία Συλλόγων Μικρών Κυκλαδονήσων εκφράζει την ανησυχία των κατοίκων των νησιών για τα συσσωρευμένα προβλήματα που έχουν προκύψει σε κρίσιμους τομείς, όπως η υγεία, η παιδεία, η ακτοπλοΐα και ο τουρισμός.
47) Οι Βουλευτές, Β΄ Θεσσαλονίκης κ. ΑΙΚΑΤΕΡΙΝΗ ΜΑΡΚΟΥ και Β΄ Πειραιώς κ. ΙΩΑΝΝΗΣ ΤΡΑΓΑΚΗΣ κατέθεσαν αναφορά με την οποία  η Πανελλαδική Ομοσπονδία Αστικών Συγκοινωνιών αιτείται τη δωρεάν μετακίνηση πολυτέκνων και ανέργων με τα αστικά ΚΤΕΛ.
48) Ο Βουλευτής Χανίων κ. ΚΥΡΙΑΚΟΣ ΒΙΡΒΙΔΑΚΗΣ κατέθεσε αναφορά με την οποία  ο Δήμαρχος Πλατανιά Νομού Χανίων αιτείται την παραχώρηση κτημάτων που χρησιμοποιούνταν από το ΕΘΙΑΓΕ στο Δήμο Πλατανιά.
49) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Ένωση Γεωπόνων Ελευθέρων Επαγγελματιών Κρήτης εκφράζει τη διαμαρτυρία της για τα αποτελέσματα του πρωτοβάθμιου διοικητικού ελέγχου του Μέτρου 2.1.4. Δράση 1.1 «Βιολογική Γεωργία».
50) Ο Βουλευτής Α΄ Αθηνών κ. ΝΙΚΗΤΑΣ ΚΑΚΛΑΜΑΝΗΣ κατέθεσε αναφορά με την οποία  οι κ.κ. Νικόλαος Παππάς και Ευάγγελος Κουτσιανόπουλος  αιτούνται τη συμπερίληψή τους στις εξαιρέσεις της παραγράφου 3 της πράξης νομοθετικού περιεχομένου και τα πρόσωπα του ν.1977/1991 (ΦΕΚ 185 Α΄), ως απόστρατοι αξιωματικοί που τέθηκαν σε αυτεπάγγελτη αποστρατεία λόγω ατυχήματος.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 2571/04-10-2012 ερώτηση των Βουλευτών κυρίων Συρμαλένιου Νικόλαου και Σταθάκη Γεώργιου δόθηκε με το υπ’ αριθμ. ΥΠ.ΠΑ./Θ.Π.Α/ΓΡ.ΑΝ.ΥΠ./Κ.Ε/95/28-11-2012 έγγραφο από τον Αναπληρωτή Υπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:
2. Στην με αριθμό 2623/05-10-2012 ερώτηση του Βουλευτή κ. Λοβέρδου Ανδρέα δόθηκε με το υπ’ αριθμ. ΥΠ.ΠΑΙ.Θ.Π.Α./ΓΡ.ΑΝ.ΥΠ./Κ.Ε/77/28-11-2012 έγγραφο  από τον Αναπληρωτή Υπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:
Σημ. Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων
3. Στην με αριθμό 2965/15-10-2012 ερώτηση του Βουλευτή κ. Αυγενάκη Ελευθέριου δόθηκε με το υπ’ αριθμ. ΥΠ.ΠΑΙ.Θ.Π.Α./ΓΡ.ΑΝ.ΥΠ./Κ.Ε/88/28-11-2012 έγγραφο από τον Αναπληρωτή Υπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:
4. Στην με αριθμό 3240/22-10-2012 ερώτηση του Βουλευτή κ. Λαμπρόπουλου Ιωάννη δόθηκε με το υπ’ αριθμ. Β13-240/28-11-2012 έγγραφο  από τον Υφυπουργό Ανάπτυξης, Ανταγωνιστικότητας, Υποδομών, Μεταφορών, Δικτύων η ακόλουθη απάντηση:
5. Στην με αριθμό 3567/30-10-2012 ερώτηση της Βουλευτού κ. Κόλλια - Τσαρουχά Μαρία δόθηκε με το υπ’ αριθμ. ΥΠ.ΠΑΙ.Θ.Π.Α./ΓΡ.ΑΝ.ΥΠ./Κ.Ε./108/28-11-2012 έγγραφο από τον Αναπληρωτή Υπουργό Παιδείας, Θρησκευμάτων, Πολιτισμού και Αθλητισμού η ακόλουθη απάντηση:
6. Στην με αριθμό 3569/30-10-2012 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. ΥΠ.ΠΑΙ.Θ.Π.Α./ΓΡ.ΑΝ.ΥΠ./Κ.Ε/110/28-11-2012 έγγραφο από τον Αναπληρωτή Υπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"4880"," Εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Ρυθμίσεις στη φορολογία εισοδήματος, ρυθμίσεις θεμάτων αρμοδιότητας Υπουργείου Οικονομικών και λοιπές διατάξεις».
Η Διάσκεψη των Προέδρων αποφάσισε στη συνεδρίασή της στις 20-12-2012 η συζήτηση του νομοσχεδίου να γίνει σε δύο έως τρεις συνεδριάσεις. 
Στη σημερινή πρωινή συνεδρίαση θα συζητηθεί το νομοσχέδιο επί της αρχής. Στην απογευματινή συνεδρίαση θα συνεχιστεί η συζήτηση επί της αρχής και θα ολοκληρωθεί η συζήτηση επί της αρχής. Στην αυριανή συνεδρίαση θα συζητηθούν τα άρθρα και οι τροπολογίες  σε μία ενότητα.
Κυρίες και κύριοι συνάδελφοι, σας γνωρίζουμε ότι στο νομοσχέδιο του Υπουργείου Οικονομικών ειδικός αγορητής του ΠΑΣΟΚ ορίζεται ο Βουλευτής κ. Κουκουλόπουλος Πάρης.
Επίσης, έχει κατατεθεί επιστολή των Ανεξάρτητων Ελλήνων προς τον Πρόεδρο της Βουλής όπου ορίζεται ως ειδικός αγορητής ο κ. Επαμεινώνδας Μαριάς και Κοινοβουλευτικός Εκπρόσωπος ο Βουλευτής κ. Τέρενς-Σπένσερ-Νικόλαος Κουίκ.
Επίσης από το Λαϊκό Σύνδεσμο-Χρυσή Αυγή έχει κατατεθεί επιστολή προς τον Πρόεδρο της Βουλής, με την οποία ο Κοινοβουλευτικός Εκπρόσωπος αναφέρει ότι ορίζουν ως ειδικό αγορητή τον Βουλευτή Β΄ Αθηνών κ. Ηλία Παναγιώταρο και ως Κοινοβουλευτικό Εκπρόσωπο τον Βουλευτή Επικρατείας κ. Χρήστο Παππά.
Το λόγο έχει τώρα ο εισηγητής της Νέας Δημοκρατίας, κ.  Απόστολος Βεσυρόπουλος.
Ορίστε, κύριε Βεσυρόπουλε, έχετε το λόγο για δεκαπέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4881"," Ευχαριστώ, κύριε Πρόεδρε. 
Κυρίες και κύριοι συνάδελφοι, λέμε ότι «Το πιο βαθύ σκοτάδι είναι λίγο πριν την αυγή». Η φράση αυτή αποτυπώνει την πραγματικότητα, αλλά και την κατάσταση που βιώνουν η χώρα και οι πολίτες. Μόνο που στη δική μας περίπτωση το φως της αυγής εξαρτάται μόνο από εμάς, από τη δική μας προσπάθεια, από την αποφασιστικότητά μας να προχωρήσουμε μπροστά με αλλαγές, με βαθιές και ουσιαστικές μεταρρυθμίσεις.
Η Ελλάδα έμεινε όρθια, κέρδισε το δικαίωμα στην ελπίδα. Αυτό το οφείλουμε όλοι στον Έλληνα πολίτη και στις θυσίες του. Η κρίση που βιώνουμε τρία χρόνια τώρα δεν είναι μόνο δημοσιονομική, έχει πολύπλευρα χαρακτηριστικά, είναι κρίση αξιών, κρίση κοινωνική, κρίση προτύπων. 
Η κορυφαία πολιτική και στρατηγική πολιτική της χώρας ήταν η συμμετοχή της στην Ευρωπαϊκή Ένωση. Η επιλογή αυτή αμφισβητήθηκε και πολεμήθηκε, επιβεβαιώθηκε όμως από την ίδια τη ζωή, δικαιώθηκε ιστορικά και πολιτικά. Στις τελευταίες εκλογές οι Έλληνες πολίτες με την ετυμηγορία τους υπερασπίστηκαν αυτήν την επιλογή. 
Είναι τώρα η δική μας σειρά, η σειρά της Κοινοβουλευτικής Πλειοψηφίας που στηρίζει την Κυβέρνηση Συνεργασίας να υπερασπιστούμε το δικαίωμα των πολιτών να ζήσουν σε μια καλύτερη Ελλάδα, σε μια δίκαιη Ελλάδα. 
Το νομοσχέδιο, του οποίου έχω την τιμή να είμαι εισηγητής, ρυθμίζει κατά κύριο λόγο ζητήματα φορολογίας. 
Για πολλά χρόνια, με διαχρονική ευθύνη όλων των πολιτικών δυνάμεων, ποτέ δεν αποτυπώθηκαν στη φορολογία των πολιτών δύο έννοιες: Η κοινωνική δικαιοσύνη και η κοινωνική ευθύνη. Η κοινωνική δικαιοσύνη δεν είναι τα προνόμια των συντεχνιών ούτε η επιβάρυνση των ίδιων πάντα κοινωνικών τάξεων. Κοινωνική ευθύνη δεν είναι η αποφυγή των υποχρεώσεων προς το κράτος ούτε η άκριτη υιοθέτηση παροχών και διεκδικήσεων. Η χώρα έφτασε στα όριά της και πρέπει να αλλάξει. 
Το φορολογικό νομοσχέδιο είναι ένα από τα προαπαιτούμενα για την ορθή  εκτέλεση της δανειακής σύμβασης για την εκταμίευση των πόρων που έχει ανάγκη η οικονομία μας. Αυτό όμως δεν σημαίνει ότι μας επιβλήθηκε.
Πολλά απ’ όσα περιλαμβάνονται σ’ αυτό το νομοσχέδιο είναι πράγματα που έπρεπε να έχουν γίνει για να μην είχαμε οδηγηθεί σε επώδυνες περικοπές και άδικα μέτρα.
	Κυρίες και κύριοι συνάδελφοι, το νομοσχέδιο αυτό, όπως μου δόθηκε η ευκαιρία να πω και στην επιτροπή, είναι μόνο η αρχή. Επιβεβαιώνει την αταλάντευτη θέλησή μας να κυριαρχήσει η φορολογική δικαιοσύνη και η κοινωνική ευθύνη, να ανακτήσουμε την αξιοπιστία του κράτους, την εμπιστοσύνη των Ελλήνων, να δημιουργήσουμε αίσθημα συλλογικότητας σ’ αυτή την εθνική προσπάθεια. 
Δεν υπάρχει καμμία αμφιβολία ότι το φορολογικό σύστημα έπρεπε να αλλάξει, να αποκτήσει νέα δομικά χαρακτηριστικά, τη φορολογική δικαιοσύνη και την κοινωνική ευθύνη, γιατί φορολογική δικαιοσύνη δεν υπάρχει όταν τα βάρη σηκώνουν οι ίδιες κοινωνικές τάξεις, οι ίδιοι άνθρωποι, γιατί κοινωνική ευθύνη δεν υπάρχει όταν κυριαρχεί και δεν αντιμετωπίζεται η φοροδιαφυγή. 
Με βάση τα περσινά στοιχεία για το 2011 της Γενικής Γραμματείας Πληροφοριακών Συστημάτων, υποβλήθηκαν πέντε εκατομμύρια οκτακόσιες εξήντα μια χιλιάδες φορολογικές δηλώσεις. Απ’ αυτές, τρία εκατομμύρια εξακόσιες ογδόντα μια χιλιάδες περίπου φορολογικές δηλώσεις υποβλήθηκαν από μισθωτούς και συνταξιούχους και δύο εκατομμύρια ογδόντα πέντε χιλιάδες δηλώσεις από τις άλλες κατηγορίες φορολογουμένων, δηλαδή από επιχειρηματίες, ελεύθερους επαγγελματίες, βιομηχάνους, εμπόρους, εισοδηματίες, εταιρείες και νομικά πρόσωπα. Απ’ αυτούς τα φορολογικά έσοδα σε ποσοστό 55% προήλθαν από τη φορολόγηση μισθωτών και συνταξιούχων, το 30% από εταιρείες και νομικά πρόσωπα και μόνο το 15% από τις άλλες κατηγορίες. Να είστε βέβαιοι ότι, αν ανατρέξουμε και σε παλαιότερες χρονιές, θα συναντήσουμε την ίδια ποσόστωση με μικρές αποκλίσεις.
	Όπως προκύπτει από τα στοιχεία του 2011, ένα εκατομμύριο εκατόν εξήντα χιλιάδες εκατόν σαράντα πέντε ελεύθεροι επαγγελματίες και εισοδηματίες δήλωσαν εισοδήματα κάτω από 5.000 ευρώ. Επίσης, διακόσιες δεκαέξι χιλιάδες τετρακόσιοι έξι έμποροι και βιομήχανοι δήλωσαν και αυτοί εισόδημα κάτω από 5.000 ευρώ. Καθίσταται σαφές ότι οι μισθωτοί και οι συνταξιούχοι ήταν αυτοί που σήκωναν το βάρος, ήταν οι μοναδικοί που δεν μπορούσαν να αποκρύψουν τα εισοδήματά τους. Αναγκάζονταν να σηκώσουν το βάρος λόγω της αδυναμίας του κράτους να αντιμετωπίσει τη φοροδιαφυγή, λόγω του φόβου μπροστά στο λεγόμενο πολιτικό κόστος, λόγω της ατολμίας για μία δίκαιη κατανομή των βαρών.
Κυρίες και κύριοι συνάδελφοι, αν συνεχίζαμε έτσι, η πορεία της χώρας προς τη χρεοκοπία και τη διάλυση της κοινωνικής συνοχής ήταν προδιαγεγραμμένη. Το νομοσχέδιο που συζητάμε σήμερα στην Εθνική Αντιπροσωπεία αποτελεί την πρώτη σοβαρή και αξιόπιστη προσπάθεια επιμερισμού των φορολογικών βαρών με όρους δικαιοσύνης. Αντιμετωπίζει αυτό το μεγάλο έλλειμμα φορολογικής δικαιοσύνης και κοινωνικής ευθύνης. 
Το νομοσχέδιο έχει συγκεκριμένους στόχους. Ο πρώτος στόχος είναι η διεύρυνση της φορολογικής βάσης. Οι φορολογικές υποχρεώσεις ανήκουν σε όλους. Στην εθνική προσπάθεια πρέπει να συνεισφέρουν όλοι. Φοροαπαλλαγές, εκπτώσεις και επιδόματα θα συνδέονται στο εξής με εισοδηματικά και κοινωνικά κριτήρια. 
	Πριν εκλεγώ Βουλευτής ήμουν εφοριακός. Είδα αυτές τις στρεβλώσεις. Είδα ανθρώπους με ατομικό ή και οικογενειακό εισόδημα άνω των 100.000 ευρώ να εισπράττουν πολυτεκνικά επιδόματα και να τούς αναλογεί έκπτωση φόρου. 
	Ο δεύτερος στόχος είναι ο διαχωρισμός και η πλήρης διάκριση εισοδημάτων από μισθωτές υπηρεσίες και επιχειρηματική δραστηριότητα.
	Ο τρίτος στόχος είναι η απλοποίηση της φορολογικής κλίμακας.
	Ο τέταρτος στόχος είναι ο εξορθολογισμός του φόρου εισοδήματος κεφαλαίου, η ενιαία και ισότιμη φορολόγηση επιχειρηματικής δραστηριότητας.
	Ο πέμπτος στόχος είναι η διεύρυνση της υποχρέωσης υποβολής φορολογικών δηλώσεων. Στη δήλωση πλέον θα αναγράφονται όλα τα εισοδήματα και τα φορολογητέα και τα αφορολόγητα. Όλα αυτά αποτυπώνονται με συγκεκριμένα μέτρα στο πρώτο κεφάλαιο του νομοσχεδίου. 
	Όπως είπα και στην αρχή, στόχος μας είναι η ελάφρυνση των χαμηλόμισθων και των χαμηλοσυνταξιούχων, όλων αυτών που σήκωναν το μεγαλύτερο μέρος των φορολογικών βαρών τα προηγούμενα χρόνια. 
Μέχρι τώρα είχαμε οκτώ φορολογικές κλίμακες για μισθωτούς και συνταξιούχους. Στο εξής θα υπάρχουν μόνο τρεις. Η πρώτη προβλέπει φόρο 22% για εισοδήματα μέχρι 25.000 ευρώ, 32% για εισοδήματα από 25.000 έως 42.000 ευρώ και 42% για εισοδήματα πάνω από 42.000 ευρώ. Με την έκπτωση φόρου υπολογίζεται ότι καθιερώνεται ένα αφορολόγητο ατομικό εισόδημα της τάξης των 9.545 ευρώ. Αυτό σημαίνει ότι πάνω από ενάμισι εκατομμύριο μισθωτοί και συνταξιούχοι θα είναι οι ωφελούμενοι, αφού δεν θα πληρώσουν φόρο.
Υπολογίζεται ότι η συνολική φορολογική επιβάρυνση μισθωτών και συνταξιούχων θα είναι μειωμένη κατά 100.000.000 ευρώ, σε σύγκριση με την περσινή χρονιά. Για το 90% των μισθωτών και συνταξιούχων θα υπάρχει ελάφρυνση. Καθιερώνονται δύο φορολογικά κλιμάκια για εισόδημα από εμπορική επιχείρηση ή ελεύθερο επάγγελμα. Υπάρχει μείωση του φορολογικού συντελεστή κατά 50% για νέους ελεύθερους επαγγελματίες και για νέες ατομικές εμπορικές επιχειρήσεις με εισόδημα έως 10.000 ευρώ. 
Καθίσταται σαφές και ξεκάθαρο ότι τα λεγόμενα «μπλοκάκια», κατά βάση νέα παιδιά, δεν θα φορολογούνται με την κλίμακα των ελεύθερων επαγγελματιών εφόσον το μεγαλύτερο ποσοστό του εισοδήματός τους προέρχεται από τον ίδιο εργοδότη και εφόσον το συνολικό εισόδημα δεν υπερβαίνει ένα συγκεκριμένο όριο. Γι’ αυτά τα παιδιά που αμείβονται με μπλοκ παροχής υπηρεσιών δεν θα ισχύσει η αύξηση του τέλους επιτηδεύματος. 
Προβλέπεται επίσης η μείωση του φόρου για άτομα με αναπηρία 67% ή για φορολογούμενους που έχουν ως προστατευόμενα μέλη άτομα με αναπηρία. Επίσης επεκτείνεται και καθορίζεται η απαλλαγή των ατόμων με αναπηρία από τα τέλη κυκλοφορίας και ταξινόμησης. Η έννοια της φορολογικής κοινωνικής δικαιοσύνης αυτό επιτάσσει, όπως επιτάσσει και μία διαφορετική αντιμετώπιση για τις οικογένειες με παιδιά, διαψεύδοντας μία ευτελή προπαγάνδα που αναπτύχθηκε το προηγούμενο χρονικό διάστημα. 
Υπάρχει ελάφρυνση και στήριξη των οικογενειών με παιδιά και αυτό το αποδεικνύουμε με στοιχεία. Το νομοσχέδιο προβλέπει ετήσιο πολυτεκνικό επίδομα 500 ευρώ για κάθε παιδί, ενώ για πρώτη φορά καθιερώνεται μηνιαίο επίδομα 40 ευρώ από το πρώτο παιδί. Αυτό σημαίνει ότι μία τρίτεκνη οικογένεια με εισόδημα 21.000 ευρώ θα εισπράττει 2.460 ευρώ το χρόνο αντί των 1.584 ευρώ που έπαιρνε μέχρι σήμερα. Το κέρδος είναι 876 ευρώ σε ετήσια βάση.
	Σ’ ό,τι αφορά την έκπτωση φόρου, αυτή ξεκινά από 2.100 ευρώ για εισοδήματα μέχρι 21.000 ευρώ, μειώνεται σταδιακά στα 1.700 ευρώ για εισοδήματα μέχρι 25.000 ευρώ και στη συνέχεια βαίνει κλιμακούμενη σε μικρότερα ποσά. Αναγνωρίζονται οι αποδείξεις και εκπίπτουν οι δαπάνες για δίδακτρα φροντιστηρίων, ανταλλακτικά και επισκευές αυτοκινήτων, αποδείξεις από ταξί, αλλά και δαπάνες για καύσιμα αυτοκινήτων για πρώτη φορά. Καταργείται επίσης το μέτρο της αντικειμενικής δαπάνης 3.000 και 5.000 ευρώ, μία άστοχη και παράλογη ρύθμιση που οδήγησε ακόμα και ανέργους να πληρώσουν πέρσι φόρο ακόμα και 500 ευρώ. Καμμία φορά, χρειάζεται, όχι μόνο η επίκληση, αλλά και η εφαρμογή του αυτονόητου της κοινής λογικής. 
	Σ’ ό,τι αφορά τα ενοίκια, με βάση τα όσα προβλέπει το νομοσχέδιο η φορολόγησή τους θα είναι πλέον αυτοτελής και θα επικεντρώνεται στην ελάφρυνση των μικρών εισοδημάτων από ενοίκια. Πιο συγκεκριμένα, για εισόδημα από ενοίκια μέχρι 12.000 ευρώ ο φορολογικός συντελεστής θα είναι 10%. Αυτό σε συνδυασμό με την αυτοτελή φορολόγηση των ενοικίων μάς δίνει ένα χαρακτηριστικό και αποκαλυπτικό παράδειγμα. Ένας φορολογούμενος με εισόδημα από μισθωτές υπηρεσίες 26.000 ευρώ και 9.000 ευρώ από ενοίκια με την παλαιότερη κλίμακα θα πλήρωνε φόρο 3.150 ευρώ για το εισόδημα των ενοικίων. Τώρα θα πληρώσει μόνο 900 ευρώ. Το κέρδος είναι 2.250 ευρώ. 
	Το νομοσχέδιο στηρίζει την επιχειρηματικότητα, μειώνοντας τη συνολική φορολογική επιβάρυνση από 40% σε 32% για τις εταιρείες. Εργαζόμενοι χωρίς επιχειρήσεις δεν υπάρχουν, κύριοι συνάδελφοι. Κατά το παρελθόν, οι ασκήσεις επαναστατικής «γυμναστικής» στις οποίες επιδόθηκαν κάποιοι έδιωξαν επιχειρήσεις από την Ελλάδα. Έκλεισαν επιχειρήσεις και την ίδια στιγμή δημιουργήθηκαν άνεργοι.
	Το φορολογικό νομοσχέδιο δημιουργεί ένα φιλοεπενδυτικό πλαίσιο και μειώνοντας την παρακράτηση φόρου στο 10% για κέρδη ή μερίσματα που κεφαλαιοποιούνται ή διανέμονται.
	Κυρίες και κύριοι συνάδελφοι, όταν λέμε ότι όλοι πρέπει να συνεισφέρουν στην εθνική προσπάθεια, όταν λέμε ότι πρέπει να δημιουργηθεί μία νέα φορολογική συνείδηση και κοινωνική ευθύνη, το εννοούμε απόλυτα. Το επιβεβαιώνουμε στην πράξη με συγκεκριμένες ρυθμίσεις. Για πρώτη φορά επιβάλλεται φόρος 20% στην υπεραξία από την πώληση μετοχών εισηγμένων στο Χρηματιστήριο. Καταργείται το ειδικό φορολογικό καθεστώς για τις τραπεζικές και ασφαλιστικές ανώνυμες εταιρείες. Φορολογούνται πλέον και οι ιδιωτικές κεφαλαιουχικές εταιρείες, με τον ίδιο τρόπο που φορολογούνται και οι ανώνυμες εταιρείες. Αυξάνεται από 35% σε 40% ο φόρος για τα μέλη των διοικητικών συμβουλίων των εταιρειών. Επιβάλλεται φορολογία στα πλοία με αλλοδαπή σημαία που η έδρα της εταιρείας ή η διαχείρισή τους γίνεται στην Ελλάδα, γιατί πρέπει να στηριχθεί η ελληνική σημαία.
Προβλέπεται επίσης η φορολόγηση του κέρδους, που προκύπτει από την πώληση ακινήτων με συντελεστές που καθορίζονται από το χρόνο διακράτησης, από το χρόνο δηλαδή που μεσολαβεί ανάμεσα στην αγορά και την πώληση. Η διάταξη ισχύει από 1-1-2013.
Καταργείται η διαδικασία της περαίωσης που συνιστά τη βράδυνση του ασυνεπούς φορολογουμένου και της φοροδιαφυγής και προσβολή στο συνεπή φορολογούμενο. Η έννοια των φορολογικών ελέγχων εξορθολογίζεται πλέον. Σταθεροί κανόνες για όλους. Καθαρές και έντιμες σχέσεις του κράτους με το φορολογούμενο πολίτη. Ενισχύεται ο ρόλος και οι δικαιοδοτικές αρμοδιότητες του οικονομικού εισαγγελέα, όπως και των ελεγκτικών μηχανισμών. 
Θεσπίζονται αυστηρές προϋποθέσεις και έλεγχοι για τη λειτουργία και την οικονομική διαχείριση των ΜΗΚΥΟ. Το πάρτι της ασυδοσίας και της αδιαφάνειας τελειώνει εδώ. Η υποχρεωτική δήλωση όλων των εισοδημάτων μας δίνει τη δυνατότητα να καθορίσουμε με ακρίβεια, ποιοι υπόκεινται στην υποχρέωση καταβολής φόρου αλληλεγγύης και ποιοι όχι. Ταυτόχρονα θα διευκολύνονται πλέον οι φορολογούμενοι για την κατάθεση των δηλώσεων που θα πραγματοποιείται από Φεβρουάριο έως Ιούνιο, ανεξάρτητα από το ΑΦΜ. 
Σε ό,τι αφορά τους αγρότες, τα πράγματα είναι ξεκάθαρα. Η φορολόγησή τους με συντελεστή 13% θα γίνει από το 2014. Φέτος θα φορολογηθούν τα κλιμάκια των μισθωτών και συνταξιούχων. Η εφαρμογή του άτυπου αφορολόγητου των 9.545 ευρώ ουσιαστικά απαλλάσσει τη μεγάλη πλειοψηφία των αγροτών από την καταβολή φόρου ή επιμερίζει ελάχιστο φόρο. Υπάρχει επίσης η ρύθμιση που απαγορεύει τη διακοπή ηλεκτροδότηση για την αδυναμία καταβολής του ειδικού τέλους για τα ακίνητα. Δίνεται πλέον η δυνατότητα, η συγκεκριμένη οφειλή να διακανονιστεί από την αρμόδια ΔΟΥ, να διευκολυνθεί ο πολίτης, να γίνεται η καταβολή του τέλους του με δόσεις και κυρίως να μη διακόπτεται η παροχή ηλεκτροδότησης. 
Κυρίες και κύριοι συνάδελφοι, κάποιοι επιμένουν να υιοθετούν πολιτικές πρακτικές προηγούμενων δεκαετιών. Αυτές πληρώνει σήμερα η χώρα. Θλίβομαι, γιατί εκτός απ’ αυτές τις ξεπερασμένες πρακτικές, κάποιοι υιοθετούν και πρακτικές βίας και ανομίας. Η Ελλάδα των συντεχνιών, των παροχών με δανεικά, η Ελλάδα που αδιαφορούσε για τον παραγωγικό της ιστό, η οικονομία σοβιετικού τύπου, το δυσκίνητο, αναποτελεσματικό και δαπανηρό κράτος και οι εικόνες μιας άλλης εποχής είναι εικόνες που τις αφήνουμε πίσω μας. Ανήκουν σε ένα παρελθόν που ναρκοθέτησε το παρόν και δεν θα επιτρέψουμε να υπονομεύσει και το μέλλον. Απέναντι στο «δεν πληρώνω» κάποιων, εμείς προτάσσουμε το «πληρώνω δίκαια για τη χώρα μου», για να υπάρχει ένα κράτος δικαίου και ευθύνης, για να κερδίσουμε την ελπίδα και το αύριο. Για να σηκωθεί ξανά ψηλά η Ελλάδα. Απέναντι στο «όχι σε όλα», εμείς προτάσσουμε το «ναι στη συνεργασία, στη συναίνεση, στην τόλμη, στις αλλαγές, στις μεταρρυθμίσεις». 
Κάποιοι -επαναλαμβάνω- λειτουργούν με όρους του παρελθόντος. Πιστεύουν ότι ο λαϊκισμός αποτελεί όχημα για την κατάληψη της εξουσίας. Έχουν επενδύσει στην αποτυχία της χώρας, στη χρεοκοπία. Αδυνατούν να προσαρμοστούν στα δικαιώματα και τις υποχρεώσεις, που συνδέονται με τη συμμετοχή της χώρας μας στην ενωμένη Ευρώπη, γιατί έχουν μια δυσανεξία στην ευρωπαϊκή ιδέα, στην ελεύθερη οικονομία. Δεν προτείνουν τίποτα, δεν έχουν σχέδιο. Όταν όλοι αυτοί «κλείνουν το μάτι» στη δραχμή, όταν υπονομεύουν την εθνική προσπάθεια, όταν δείχνουν ανοχή στη βία και στις ακραίες πρακτικές, τότε υπάρχει σοβαρό ζήτημα. Δεν υπάρχει καμμία αμφιβολία ότι η κρίση αναδιέταξε τον πολιτικό χάρτη. Η οργή, η απογοήτευση και η απελπισία ενίσχυσαν τις δυνάμεις των άκρων και του λαϊκισμού. Ακόμη και αυτές τις δυνάμεις που αρνούνται τη δημοκρατία και τον κοινοβουλευτισμό. 
Η προσπάθεια που κάνουμε για την ανάκαμψη της χώρας και για να αποκτήσουν ξανά ελπίδα οι Έλληνες πολίτες, προσκρούει στην αντίδρασή τους. Γνωρίζουν ότι η ομαλοποίηση των οικονομικών και κοινωνικών συνθηκών θα τους επαναφέρει στο πραγματικό τους μέγεθος, στα πραγματικά μονοψήφια ποσοστά τους. Η μεγάλη πλειοψηφία των Ελλήνων πολιτών δεν επιδοκιμάζει την πολιτική των άκρων, θέλει να δει την οικονομία να κινείται και πάλι με θετικούς ρυθμούς ανάπτυξης. Θέλει να προχωρήσουν οι αλλαγές και οι μεταρρυθμίσεις. Αυτό το νομοσχέδιο αναδεικνύει την έννοια της κοινωνικής ευθύνης όλων μας. Επιβάλλει φορολογική δικαιοσύνη, συμβάλλει στην επίτευξη των δημοσιονομικών στόχων. Παρά τις αντίξοες συνθήκες δίνει έμπρακτα δείγματα προάσπισης της κοινωνικής συνοχής.
Η Ελλάδα, κυρίες και κύριοι συνάδελφοι, θα βγει από την κρίση. Δεν πρέπει, όμως, να βγει διχασμένη. Πρέπει να διατηρήσουμε την κοινωνική συνοχή και ενότητα. Θέλω να επαναλάβω αυτό που είπα και στην επιτροπή. Το μέλλον που όλοι επιθυμούμε για τη χώρα μας είναι ενταγμένο στο παρόν, στην προσπάθεια του παρόντος. 
Σας καλώ να υπερψηφίσετε το νομοσχέδιο. Σας καλώ να ενώσουμε τις δυνάμεις μας σ’ αυτή την προσπάθεια. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΑΠΟΣΤΟΛΟΣ ΒΕΣΥΡΟΠΟΥΛΟΣ",60
"4882"," Σας ευχαριστούμε και εμείς.
Κυρίες και κύριοι συνάδελφοι, από την Κοινοβουλευτική Ομάδα του ΚΚΕ στάλθηκε επιστολή προς το Προεδρείο, με την οποία μας γνωρίζει ότι κατά τη συζήτηση του φορολογικού νομοσχεδίου ειδικός αγορητής του ΚΚΕ θα είναι ο Βουλευτής κ. Καραθανασόπουλος.
Κύριοι συνάδελφοι, στους αγορητές να επιδειχθεί μια ανοχή ενός, δύο λεπτών, το καταλαβαίνω. Επειδή, όμως, ήδη έχουν εγγραφεί πάρα πολλοί συνάδελφοι και θα εγγραφούν μέχρι πέρατος του χρόνου -όπου υπάρχει αυτή η δυνατότητα- ασφαλώς και άλλοι, θα παρακαλούσα στη συνέχεια οι ομιλητές να τηρούν ευλαβικά το χρόνο, σεβόμενοι τους συναδέλφους τους, οι οποίοι θα αναγκαστούν να μιλήσουν στις 03.00’ μετά τα μεσάνυχτα και δεν θα τους ακούσει κανένας.  
Το λόγο έχει τώρα ο Εισηγητής του ΣΥΡΙΖΑ κ. Δημήτριος Γελαλής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4883"," Ευχαριστώ, κύριε Πρόεδρε.
Καταρχάς να πω χρόνια πολλά και καλή χρονιά σε όλους τους συναδέλφους. Να είναι το 2013 καλύτερο από την προηγούμενη χρονιά. Δυστυχώς, όμως, τα νέα είναι δυσάρεστα. Κύριε Υπουργέ, πετάξατε στο δρόμο κυριολεκτικά τετρακόσιες καθαρίστριες, αμέσως μετά την Πρωτοχρονιά σαν δώρο για το 2013. Είχαμε κάνει και ερώτηση για το αν θα μπορούσατε τουλάχιστον αυτή την παράταση, την οποία ζητούσαν και οι ίδιες για ένα χρόνο, να την δώσετε, για να μπορέσουν να προσαρμοστούν φυσιολογικά στην αγορά εργασίας. Δυστυχώς, κύριε Υπουργέ, δεν το κάνατε. Δείχνετε από την πρώτη μέρα του χρόνου το πραγματικό σας πρόσωπο. Διότι το πραγματικό πρόσωπο φάνηκε και στην προχθεσινή Επιτροπή, την Οικονομική Επιτροπή, όπου ο κύριος Υπουργός κατέθεσε «παράνομα» τροπολογία και έρχεται στην αυριανή διάταξη για να συζητηθεί. Νομίζω ότι ηθικά τουλάχιστον –το έχουμε πει επανειλημμένως- ο Υπουργός είναι υποχρεωμένος να φέρει οποιαδήποτε τροπολογία θέλει, αλλά μέσα σε χρονικά διαστήματα όπου θα μπορεί η Αντιπολίτευση να λειτουργήσει και να έχει την ανάλογη θέση που πρέπει.
Το τελευταίο χρονικό διάστημα η Βουλή των Ελλήνων ψηφίζει μια σειρά από νομοθετήματα, παίρνει μια σειρά από μέτρα, τα οποία έχουν σαν αποτέλεσμα κεκτημένα δικαιώματα των εργαζομένων να πάνε στράφι. Κατακτήσεις που με θυσίες και αγώνες που έχουν πετύχει οι εργαζόμενοι, εν μια νυκτί εξαφανίζονται. Έτσι βλέπουμε αυτή τη στιγμή εργαζόμενους στον ιδιωτικό τομέα, σε πολυεθνικές αλυσίδες καταστημάτων να αμείβονται με 460 ευρώ, να αλλάζουν τα ωράριά τους σε τρίωρα ή τετράωρα ή θα έλεγα εάν μιλάμε για ολοκληρωμένο ωράριο….","ΔΗΜΗΤΡΙΟΣ ΓΕΛΑΛΗΣ",85
"4884"," Κύριε συνάδελφε, δεν θα σας φτάσει ο χρόνος να μιλήσετε και για το νομοσχέδιο. Μπορείτε να πείτε ό,τι θέλετε, αλλά σας θυμίζω ότι πρέπει να μιλήσετε και για το νομοσχέδιο, γιατί στο τέλος θα μου ζητάτε χρόνο και δεν θα σας δίνω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4885"," Ευχαριστώ, κύριε Πρόεδρε, αλλά τη διακοπή που μου κάνατε θα μου την υπολογίσετε σε χρόνο.","ΔΗΜΗΤΡΙΟΣ ΓΕΛΑΛΗΣ",85
"4886"," Μόνο ο ΣΥΡΙΖΑ μίλησε εκτός νομοσχεδίου; Τον προηγούμενο ομιλητή τον ακούσατε;","ΠΑΝΑΓΙΩΤΗΣ ΛΑΦΑΖΑΝΗΣ",279
"4887"," Εγώ το είπα συμβουλευτικά και πολύ φιλικά για να μην χτυπάνε στο τέλος τα κουδούνια.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4888"," Τα δύο λεπτά, όμως, με τη διακοπή θα γίνουν τρία.","ΔΗΜΗΤΡΙΟΣ ΓΕΛΑΛΗΣ",85
"4889"," Στο τέλος θα σας υποβάλλουμε και την ομιλία να μας την εγκρίνετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"4890"," Εγώ δεν έχω αντίρρηση. 
Συνεχίστε κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4891"," Ευχαριστώ.
Τα οχτάωρα γίνονται δωδεκάωρα, οι αμοιβές είναι μειωμένες και κάτω από το βάρος της απόλυσης ξεκινάμε καινούριες ατομικές συμβάσεις εργασίας. Και γιατί τα λέω όλα αυτά. Διότι μιλούν για μια ανταγωνιστική οικονομία, σύμφωνα με τις προσδοκίες τις δικές σας. Μιλούν για μια οικονομία, την οποία επιδιώκει η τρόικα και παραδίδετε εσείς τη χώρα ακριβώς στη λαίλαπα του νεοφιλελευθερισμού. Είναι η απαίτηση των πολυεθνικών της Ευρωπαϊκής Ένωσης και εσείς το πραγματοποιείτε. 
Το φορολογικό νομοσχέδιο είναι στην κατεύθυνση εξαθλίωσης μεγαλύτερης μερίδας του λαού. Τιμωρείτε την οικογένεια και μάλιστα την οικογένεια με παιδιά, καθώς και τους μικροϊδιοκτήτες. Σύμφωνα με στοιχεία της Eurostat έχουμε το υψηλότερο ποσοστό πολιτών στα όρια της φτώχειας. Είμαστε στο 31%. Είναι το πρώτο μέλος της Ευρωπαϊκής Ένωσης με αυτό το ποσοστό. Βέβαια αυτά είναι στοιχεία του 2011. Το 2012 το ποσοστό θα αυξηθεί ακόμα περισσότερο.
Μιλάτε για δίκαιο, απλό, σταθερό και αποτελεσματικό φορολογικό νομοσχέδιο, αλλά οι κυβερνήσεις, η δική σας και οι προηγούμενες, είναι στη λογική της διαπλοκής, αφού καμμία φορά δεν υπήρχε η πολιτική βούληση για άλλη κατεύθυνση παρά τις προεκλογικές εξαγγελίες, τις οποίες έχετε κάνει επανειλημμένα. Η φορολόγηση δεν είναι ανταποδοτική όπως θα έπρεπε. Ο ελληνικός λαός βλέπει ότι δεν έχει πρόσβαση ούτε στην υγεία, ούτε στην παιδεία ούτε σε κοινωνικές παροχές, ούτως ώστε να καταλάβει και ο ίδιος ότι τα χρήματα που του παίρνετε έχουν ένα σκοπό. 
Καταλύεται κυριολεκτικά το κοινωνικό κράτος. Είναι δεδομένο ότι με τα  νέα μέτρα που παίρνετε, σε συνδυασμό με την οικονομική αδυναμία του ελληνικού λαού, μέσα σ’ αυτή την οικονομική κρίση, θα αυξηθεί η φοροδιαφυγή, αντί να περιοριστεί, όπως έχετε σκοπό. Τρέχετε να εφαρμόσετε στυγνά μέτρα εξαθλίωσης του ελληνικού λαού, τα οποία επιβάλλουν οι δανειστές. Θα μπορούσαν να είναι σε μια εντελώς διαφορετική κατεύθυνση σε μια δίκαιη κατεύθυνση κατανομής των φορολογικών βαρών. Δυστυχώς όμως δεν το κάνετε, όπως δεν κάνετε κάτι και γι’ αυτό που λέγεται δημόσια διοίκηση για να μπορέσει να λειτουργήσει σε μια διαφορετική βάση. 
Αναφέρομαι συγκεκριμένα, κύριε Υπουργέ. Στη ΔΟΥ Κρανιδίου ήταν εκατόν ογδόντα τέσσερις offshore εταιρείες. Δεν είχαν γίνει έλεγχοι. Έληγε η προθεσμία που θα έπρεπε να ελεγχθούν και εσείς μεταφέρατε την αρμοδιότητα από τη ΔΟΥ στα ΔΕΚ Αθηνών. Πείτε μας: τι έγιναν αυτοί οι έλεγχοι; Έχουν προχωρήσει; Θα παραγραφούν οι έλεγχοι; Τι θα γίνει;
Κύριε Μαυραγάνη, προσωπικά είχατε δεσμευθεί στην επιτροπή ότι θα λειτουργήσει το άρθρο 70. Θα μετατεθούν επιπλέον άτομα για να μπορέσουν να ελεγχθούν οι υποθέσεις ούτως ώστε να έχουμε φορολογικά έσοδα. Πείτε μας τι έχει γίνει μέχρι αυτή τη στιγμή. Το αφήσαμε; Πώς περιμένουμε να έχουμε έσοδα απ’ αυτή τη διαδικασία; Να θυμίσω, κύριε Υπουργέ, ότι μας είπατε ότι οι εκκρεμείς υποθέσεις θα απέφεραν έσοδα 1,2 δισεκατομμύρια.
Αυτή τη στιγμή ο κόσμος κρυώνει έξω και μπορεί να θρηνήσουμε θύματα. Υπογράφηκε νόμος το Μάρτιο και εννέα μήνες μετά εκδόθηκαν κάποιες υπουργικές αποφάσεις. Αυτή είναι η διαδικασία των υπουργικών αποφάσεων. Και με την όλη διαδικασία ξέρετε πού καταλήγουμε; Να αφήνουμε στο απυρόβλητο κυριολεκτικά τις παράλληλες παράνομες δεξαμενές. Πώς θα γίνει ο έλεγχος, κύριε Υπουργέ, στις παράνομες δεξαμενές καυσίμων; Υπάρχει κάποιο σχέδιο; Γνωρίζετε ότι το 70% του πετρελαίου, ειδικά στις μεγάλες πόλεις διακινείται μέσω αυτών των δεξαμενών. 
Εκκρεμεί απόφαση του Υπουργείου Ανάπτυξης για την εγκατάσταση των συστημάτων εισροών-εκροών στα διυλιστήρια και τις εταιρείες εμπορίας. Είναι κίνηση που θεωρείται απαραίτητη για να περιοριστεί το λαθρεμπόριο. Βέβαια, αυτό θα μου πείτε ήταν μια μνημονιακή δέσμευση. 
Κύριε Υπουργέ, το 2008 είχαν αγοραστεί δύο σκάφη δίωξης λαθρεμπορίου 2 εκατομμυρίων ευρώ. Με το πρόσχημα ότι δεν βρίσκαμε καπετάνιους τα αφήσαμε. Αφήνουμε δηλαδή, δυο εκατομμύρια ευρώ με αυτή τη δικαιολογία, κύριε Υπουργέ;
Στο Υπουργείο Οικονομικών είχε συσταθεί επιτροπή για τα τσιγάρα. Ολοκληρώθηκαν οι εργασίες; Υπάρχει πρόβλημα; Ποιο είναι το αποτέλεσμα; Πού βρίσκεται η όλη υπόθεση; Και εμείς, αλλά και ο ελληνικός λαός ζητάμε εξηγήσεις. Θέλουμε να μάθουμε πού πάνε τα χρήματα που του παίρνετε κυριολεκτικά μέσα από την τσέπη του.
Το 2010 ψηφίστηκε ο ν.3842 για τη διασύνδεση ταμειακών μηχανών. Έχουν περάσει από τότε τριάντα δύο μήνες μέχρι σήμερα. Περιμέναμε τέσσερις υπουργικές αποφάσεις, οι οποίες θα ενεργοποιούσαν το νόμο. Παρ’ όλα αυτά, κύριε Υπουργέ, ακόμα δεν έχουν γίνει. Είχατε πει ότι μέσα απ’ αυτή τη διαδικασία θα  μπορούσαμε να έχουμε την απευθείας σύνδεση με την επιχειρήσεις εμπορίας λιανικών ειδών. Και βέβαια, μέσα απ’ αυτή τη διαδικασία θα ήταν πολύ φυσιολογικό να πιαστούν και τα πλαστά και εικονικά τιμολόγια. Θα είχατε τη δυνατότητα ευθύς εξαρχής να ελέγχετε και το ΦΠΑ και να γνωρίζετε τι ΦΠΑ θα πάρετε. 
Υπήρχε δεύτερος νόμος, ο 3943/2011. Και αυτός δεν έχει ενεργοποιηθεί είκοσι έναν μήνες μετά. Δηλαδή, συζητάμε, βγάζουμε νόμους και περιμένουμε τις υπουργικές αποφάσεις οι οποίες δεν έρχονται; 
Η διάταξη του άρθρου 14 του ν. 4032/2012 προβλέπει την καθιέρωση έμμεσων τεχνικών προσδιορισμού των ακαθαρίστων εσόδων των εμπορικών ατομικών επιχειρήσεων και των ελευθέρων επαγγελματιών. Δεν έχει εφαρμοστεί. Δεν υπάρχει και εδώ υπουργική απόφαση, κύριε Υπουργέ. Θα εκδοθεί ή όχι; Οι υπηρεσίες του ΣΔΟΕ, όχι μόνο δεν ενισχύθηκαν με ελεγκτικό προσωπικό, αλλά απεναντίας αυτό το χρονικό διάστημα έχουν αποδυναμωθεί πλήρως. Αντιμετωπίζουν πολλά προβλήματα. Υπάρχουν πολλές δυσλειτουργίες. Θέλετε, σε τελική ανάλυση, ένα μηχανισμό είσπραξης του ελληνικού δημοσίου ή δε θέλετε; Πείτε το. Είχαμε το πρόγραμμα «ΕΛΕΓΞΙΣ». Είπατε ότι θα πρέπει να ολοκληρωθεί το πρώτο εξάμηνο του 2013. 
Κύριε Υπουργέ, το πρόγραμμα αυτό, πλέον δεν είναι ανάλογο των σημερινών δεδομένων. Δηλαδή, αγοράζουμε προγράμματα τα αφήνουμε στην άκρη και μετά από κάποια χρόνια λέμε ότι θα αρχίσουμε να τα εφαρμόζουμε, όταν πλέον θέλουν αλλαγή. 
Αναποτελεσματικότητα των υπηρεσιών. Κατηγορείτε τις υπηρεσίες για αναποτελεσματικότητα, χωρίς να έχουν ούτε τον κατάλληλο μηχανισμό, ούτε το προσωπικό. Εσείς έρχεστε να κατηγορήσετε τις υπηρεσίες. Έχουμε τα τελευταία παραδείγματα με τα εκατόν εξήντα επτά άτομα που αλλάξατε, τους διευθυντές που αλλάζετε κ.λπ.. 
Καταθέσαμε ερώτηση για την ολοκλήρωση της μηχανογράφησης. Δυστυχώς και εδώ δεν πήραμε απάντηση. Η φυσική παρουσία των φορολογουμένων είναι απαραίτητη. Παρ’ όλα αυτά, εσείς αυτή τη στιγμή καταργείτε μια σειρά ΔΟΥ, νησιωτικές, ορεινές, απομακρυσμένων περιοχών και βάζετε τους φορολογούμενους να τρέχουν στη κεντρική ΔΟΥ του νομού.
Θα σας ελέγχουμε διαρκώς, κύριε Υπουργέ. Αυτός είναι ο ρόλος της αντιπολίτευσης. Ο ελληνικός λαός μας τίμησε και μας έδωσε την εντολή να κάνουμε αυτόν τον έλεγχο, να προτείνουμε μέτρα ενάντια στον ορυμαγδό των δικών σας μέτρων, τα οποία εφαρμόζετε σύμφωνα με τις εντολές της Ευρωπαϊκής Ένωσης. 
Οι άγαμοι και οι έγγαμοι χωρίς παιδιά έχουν ευνοϊκότερη μεταχείριση, σε σχέση με αυτούς που έχουν παιδιά. Δηλαδή, τιμωρούμε τα παιδιά, κύριε Υπουργέ.
Παρά την υπογεννητικότητα, εμείς τιμωρούμε τις οικογένειες με παιδιά. Οι μισθωτοί και οι συνταξιούχοι ήδη έχουν δει το μισθό τους να μειώνεται περισσότερο με την αλλαγή της φορολογίας. Έχουμε παρακράτηση φόρου από 3%-185% μέσα από τις καινούριες κλίμακες που έχουμε. Από τα 9.000 - 10.000 ευρώ θα βλέπουμε να πληρώνουν οι οικογένειες περισσότερο φόρο. 
Αντίστοιχα, για τους ελεύθερους επαγγελματίες, τους εμπόρους και τις μικρές επιχειρήσεις προβλέπεται φορολόγηση από το πρώτο ευρώ με δυο κλίμακες, 26% και 33%. Και αυτούς ερχόσαστε να τις τιμωρήσετε. 
Είναι δεδομένο ότι το επόμενο χρονικό διάστημα θα έχουμε –όπως είχαμε και το προηγούμενο- μια σειρά από λουκέτα στις επιχειρήσεις. Το Εμποροβιοτεχνικό Επιμελητήριο της Θεσσαλονίκης αναφέρει ότι τριάντα χιλιάδες θέσεις εργασίας θα χαθούν τον επόμενο χρόνο μέσα απ’ αυτή τη διαδικασία. Τα ενοίκια φορολογούνται και αυτά με 10% έως 12.000 και 33% για πάνω από 12.000. Ισοπεδώνετε κυριολεκτικά τους αγρότες, το αγροτικό κίνημα και τις αγροτικές εκμεταλλεύσεις. Δεν βάζετε το διαχωρισμό μικρών αγροτών και μεγάλων αγροτικών εκμεταλλεύσεων. Παρ’ όλο που έχετε κάνει μια σειρά από μειώσεις συντελεστών επιστροφής ΦΠΑ, υπάρχει αύξηση στο πετρέλαιο, αύξηση των φορολογικών εισροών κ.λπ.
Το Οικονομικό Επιμελητήριο υποστήριξε πως το φορολογικό νομοσχέδιο, που παρουσιάσατε, δεν βοηθάει την επιχειρηματικότητα. Θα σας διαβάσω τι λέει: «Το πιο παράλογο προβλέπεται σχετικά με τη φορολογία επιχειρήσεων. Αντί να ευνοείται η επιχειρηματικότητα, ευνοούνται οι επιχειρηματίες. Αντί να ενισχύονται οι επιχειρήσεις για να επανεπενδύουν τα κέρδη, κινητοποιείται η ενθυλάκωσή τους.»
Παρέχετε τη δυνατότητα στις ανώνυμες εταιρείες για μερίσματα παλαιότερων ετών, που έπρεπε να φορολογηθούν με 25%, να δίνουν φόρο 10%. Απαλλάσσετε πλήρως το απαλλαγμένο ήδη φορολογικό κεφάλαιο. Δεν αντιμετωπίζετε περιπτώσεις του «πόθεν έσχες» όπως θα έπρεπε, αγορά εταιρικών μεριδίων, αγορά επιχειρήσεων. Ξαφνικά, εμφανίζονται επιχειρηματίες, χωρίς να ελέγχεται από πού βρήκαν τα χρήματα. 
Όσον αφορά τη σχέση άμεσων και έμμεσων φόρων: Ούτε καν τον ευρωπαϊκό μέσο όρο δεν λαμβάνετε υπ’ όψιν που είναι 50 - 50. Εμείς είμαστε στην αντίληψη του 39,5 με 60,5. Αυτή είναι η κατεύθυνσή σας.
Να μιλήσουμε λίγο για φορολογικούς παραδείσους και ενδοομιλικές συναλλαγές που είναι και το αντικείμενό σας, κύριε Υπουργέ. Σύμφωνα με έρευνα του Πανεπιστημίου του Essex από τις εκατό μεγαλύτερες πολυεθνικές εταιρείες, που ελέγχουν περιουσιακά στοιχεία ύψους 3.400.000.000.000 δολάρια, το 40% δραστηριοποιείται εκτός των χωρών εδρών του. Περίπου, δηλαδή, το μισό του παγκόσμιου εμπορίου περνάει μέσα από υπεράκτιους φορολογικούς παραδείσους. Οι πολυεθνικές εταιρείες επιδιώκουν μεγέθυνση των κερδών και μείωση της φορολογίας με τη μεταφορά του κόστους ή του φόρου στη χώρα που συμφέρει περισσότερο το μέτοχο. Αυτή είναι η αντίληψη. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε.
Ούτε καν η διαδικασία την οποία είχε ο ΟΟΣΑ, δεν εφαρμόστηκε. Το γνωρίζετε, κύριε Μαυραγάνη. Στο παρελθόν είχατε δραστηριοποιηθεί σε ιδιωτικές ελεγκτικές εταιρείες. Ειλικρινά, θα θέλαμε τη γνώμη σας πάνω σε αυτό το ζήτημα. Είναι ένα τεράστιο θέμα, το οποίο μπορεί να αποφέρει τεράστια έσοδα στη χώρα μας. 
Θα ήθελα να αναφερθώ στη λίστα Λαγκάρντ. Δεν θα αναφερθώ στη νομική πλευρά. Θα μιλήσω, όμως, για τη λειτουργία του φορολογικού μηχανισμού. Το δάσος που κρύβεται πίσω από το δέντρο που λέγεται «Παπακωνσταντίνου», είναι οι διαρκείς πολιτικές παρεμβάσεις στη λειτουργία των φορολογικών υπηρεσιών, κάτι που ο κ. Βενιζέλος και ο κ. Παπακωνσταντίνου θέλουν να ξεπεράσουν με μεγάλη ευκολία.","ΔΗΜΗΤΡΙΟΣ ΓΕΛΑΛΗΣ",85
"4892"," Κύριε συνάδελφε, έχετε και δευτερολογία οκτώ λεπτών.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4893"," Ναι, κύριε Πρόεδρε. Θα ολοκληρώσω.
Θα πω τρεις βασικές παραλείψεις: 
Δεν παρέδωσε στην Υπηρεσία του ΣΔΟΕ και όχι στον πολιτικό προϊστάμενο το αρχείο για αξιοποίηση. Είναι προκλητικό να ισχυρίζεται ότι μπορούσε να το ελέγξει αυτό. Υπάρχει ειδική διαδικασία. 
Θα καταθέσω το πληροφοριακό στοιχείο στα Πρακτικά, το οποίο πρέπει να ακολουθεί ο καθένας.
(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή)
Δεύτερον, δεν ζητήθηκε επίσημο έγγραφο από τη Γαλλία, αλλά από άλλες ευρωπαϊκές χώρες, για να παραδώσουν το σχετικό αρχείο με επίσημο τρόπο μέσα από τη διαδικασία διοικητικής συνδρομής των χωρών, ώστε να λάβει επίσημη μορφή. Τα ίδια είχαν κάνει και κάποιες άλλες χώρες με τη λίστα του Λιχτενστάιν.
Τρίτον, δεν παρέπεμψε το θέμα στις νομικές υπηρεσίες ώστε να έχουν άποψη για το τι πρέπει να γίνει.
(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Κλείνοντας, θα ήθελα να υπογραμμίσω ότι το φορολογικό νομοσχέδιο είναι πρόχειρο και αποσπασματικό. Είναι αντιαναπτυξιακό. Δεν έχει τις αρχές της απλότητας, όπως όφειλε. Δεν έχει την αρχή της σταθερότητας. Ήδη μέχρι τώρα έχουμε μια σειρά από νομοσχέδια. Ήδη ετοιμάζονται, από όσο γνωρίζουμε, στην αρχή του χρόνου άλλα δυο. Το μόνο το οποίο έχει αυτό το φορολογικό νομοσχέδιο είναι εισπρακτικό χαρακτήρα.","ΔΗΜΗΤΡΙΟΣ ΓΕΛΑΛΗΣ",85
"4894"," Κύριε συνάδελφε, σας παρακαλώ πάρα πολύ να ολοκληρώσετε. Έχετε μιλήσει ήδη είκοσι λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4895"," Τελείωσα, κύριε Πρόεδρε.
Θα αντισταθούμε με στόχο τη ριζική και δίκαιη μεταρρύθμιση του φορολογικού συστήματος, ούτως ώστε ο Έλληνας πολίτης να γνωρίζει το τι πληρώνει. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΓΕΛΑΛΗΣ",85
"4896"," Ευχαριστούμε πολύ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα επτά μαθητές και μαθήτριες και τρεις εκπαιδευτικοί από το 11ο Γυμνάσιο Αχαρνών. 
Η Βουλή σάς καλωσορίζει και σας εύχεται καλή πρόοδο. 
(Χειροκροτήματα από όλες τις πτέρυγες της Βουλής)
Το λόγο έχει τώρα ο ειδικός αγορητής του ΠΑΣΟΚ κ. Κουκουλόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4897"," Ευχαριστώ, κύριε Πρόεδρε. 
Κυρίες και κύριοι συνάδελφοι, είναι νομίζω καθαρό και κάθε μέρα θα γίνεται ολοένα και πιο αντιληπτό, πως βρισκόμαστε σε μια νέα αφετηρία. Η αβεβαιότητα για την παραμονή της χώρας στη ζώνη του ευρώ έχει απομακρυνθεί αισθητά. Πρόκειται για εξέλιξη πολυσήμαντη, αφού αφορά τα ζωτικά συμφέροντα της χώρας. Μπορεί το όραμα της Ενωμένης Ευρώπης να μοιάζει σήμερα πιο μακρινό απ’ ό,τι φαινόταν πριν από είκοσι χρόνια, όταν θεμελιωνόταν η σημερινή Ευρώπη με τη Συνθήκη του Μάαστριχτ, εκεί όμως είναι η θέση μας, στην Ενωμένη Ευρώπη.
Κρατήσαμε την πατρίδα σε ευρωπαϊκή τροχιά, γιατί εκεί μπορούμε να κτίσουμε με ασφάλεια και σιγουριά μια νέα ευημερία, που θα βασίζεται σε πιο στέρεα, σε πιο σίγουρα θεμέλια. Και αυτό μας αφορά όλους και κυρίως τη νέα γενιά. 
Όλοι οι Έλληνες και οι Ελληνίδες, πρώτα, όμως και πάνω απ’ όλους εμείς σε αυτήν την Αίθουσα της Εθνικής Αντιπροσωπείας, δεν έχουμε δικαίωμα να ξεχάσουμε ένα πράγμα: Πως η πατρίδα στάθηκε όρθια χάρη στις πρωτοφανείς θυσίες του ελληνικού λαού. Και αυτό, διότι έχουμε χρέος στην αλήθεια και μόνο στην αλήθεια.
Ας πω, λοιπόν, τις δικές μας αλήθειες, μιλώντας εισαγωγικά για το φορολογικό.
Πρώτον, είναι αλήθεια ότι υλοποιούμε ένα πρόγραμμα που έχει ονοματεπώνυμο και το οποίο θεμελιώθηκε το Φλεβάρη του 2012. Μάλιστα, για να είμαστε απολύτως ακριβείς και αληθείς, θα πρέπει να έχουμε συνείδηση και αίσθηση ότι απέχουμε αισθητά από το κεκτημένο του Φεβρουαρίου του 2012. Οι διπλές εκλογές και άλλες αβελτηρίες, κυρίες και κύριοι συνάδελφοι, δεν ήταν ανέξοδες. Είχαν συγκεκριμένο τίμημα. 
Αλήθεια δεύτερη: Όσοι με αβάσταχτη ελαφρότητα καλλιέργησαν μύθους περί ισοδυνάμων μέτρων και άλλων πολιτικών, έχουν πανηγυρικά διαψευστεί. Η υφή του ελληνικού προβλήματος και οι συγκεκριμένοι συσχετισμοί στην Ευρώπη δεν επέτρεπαν, δεν χωρούσαν άλλες επιλογές και άλλους δρόμους.
Αλήθεια τρίτη. Η Ευρώπη πρέπει να αλλάξει ρότα και πρέπει τάχιστα να απαλλαγεί από τους νεοφιλελεύθερους μύθους, που έχουν τόσες και τόσες φορές τις τελευταίες δεκαετίες διαψευστεί. Όσοι εμφορούμαστε από αυτή την αντίληψη, την ανάγκη για την αλλαγή της Ευρώπης, παλεύουμε, χτίζουμε και οικοδομούμε συμμαχίες μέσα στην Ευρώπη και δεν τις αναζητούμε σε άλλες ηπείρους. 
Αλήθεια τέταρτη. Η Ευρώπη πρέπει να αλλάξει, αλλά η Ελλάδα πρέπει να αλλάξει περισσότερο. Για να αλλάξει η Ελλάδα, πρέπει να δρομολογηθούν βαθιές ρήξεις και τομές με κατεστημένες νοοτροπίες και συμφέροντα, προκειμένου να ανοίξει ο δρόμος που οδηγεί στην εθνική μας ολοκλήρωση μέσα στην Ευρώπη. Πρέπει να γίνουμε μια κανονική χώρα, ένα κανονικό κράτος, μια κανονική οικονομία, μια κανονική κοινωνία. Αυτό είναι το διακύβευμα της πατρίδας μας.
Τέλος, είναι απολύτως καθαρό, κυρίες και κύριοι συνάδελφοι, ότι εμείς που εκπροσωπούμε το σημερινό πολιτικό σύστημα σε αυτή την Αίθουσα κρατάμε στα χέρια μας μια ελπίδα για το μέλλον και νομίζω ότι είναι καθαρό το τι πρέπει να κάνουμε. Είναι μια πρόκληση για όλους μας. 
Θέλω, όμως, να πω κάτι πολύ καθαρά από το Βήμα της Βουλής. Όσοι το τελευταίο διάστημα κάνουν τους λογαριασμούς τους με βάση την περαιτέρω συρρίκνωση του ΠΑΣΟΚ, καλά θα κάνουν να το ξανασκεφθούν. Το πάρτι της διανομής των ιματίων του ΠΑΣΟΚ έλαβε τέλος, κυρίες και κύριοι συνάδελφοι. Είμαστε εδώ με απόλυτη επίγνωση του ρόλου και της θέσης μας, με απόλυτη επίγνωση των αναγκών και των προτεραιοτήτων της κοινωνίας και της πατρίδας, αλλά και με απόλυτη επίγνωση, τόσο των ευθυνών, όσο και του χρέους που έχουμε απέναντι στις Ελληνίδες, τους Έλληνες και την πατρίδα. Αυτές είναι οι δικές μας αλήθειες και με αυτήν την οπτική συμμετείχαμε στη διαμόρφωση του νομοσχεδίου, που σήμερα συζητάμε ως κυβερνητικοί εταίροι.
Είναι καθαρό ότι το νομοσχέδιο δεν ανταποκρίνεται στις προσδοκίες μας, γιατί πολύ απλά έχει αποσπασματικό χαρακτήρα. Δεν ικανοποιεί το καθολικό αίτημα για δίκαιη κατανομή των φορολογικών βαρών, δεν απαντά στην πιεστική ανάγκη για διεύρυνση της φορολογικής βάσης και δεν υπηρετεί βέβαια την αναπτυξιακή προοπτική της χώρας. Πλην ελαχίστων περιπτώσεων, όπως είναι η απλούστευση των κλιμάκων και οι ενδοομιλικές συναλλαγές, δεν αξιοποιεί τα προγεφυρώματα που χτίστηκαν την προηγούμενη περίοδο από την Κυβέρνηση του ΠΑΣΟΚ.
Κυρίες και κύριοι συνάδελφοι, υπήρξαμε για μια μακρά περίοδο εμείς, οι Βουλευτές και τα στελέχη του ΠΑΣΟΚ, αμυνόμενοι και απολογούμενοι, γιατί διαπράξαμε ένα τεράστιο ιστορικό λάθος. Αναλάβαμε μόνοι μας την ευθύνη ενός προβλήματος, που δεν ήταν μόνο δικό μας. Αυτό οδήγησε, μεταξύ των άλλων, στη συσκότιση μεγάλων τομών που έγιναν την προηγούμενη κυβερνητική περίοδο, οι οποίες όχι απλά υποβαθμίστηκαν, αλλά αγνοούνται ακόμη και σήμερα, όχι μόνο από τους Έλληνες πολίτες, αλλά και από το πολιτικό σύστημα της χώρας. 
Ενδεικτικά, θέλω να αναφέρω τι έχει γίνει στον κρίσιμο τομέα της φοροδιαφυγής, που έρχεται και ξανάρχεται στο προσκήνιο και με την υπόθεση της λίστας Λαγκάρντ. Καθιερώθηκε λογιστικός προσδιορισμός του εισοδήματος. Καταργήθηκαν ο ειδικός τρόπος φορολόγησης και διάφορες εξαιρέσεις και θα καταθέσω στη συνέχεια ολόκληρο υπόμνημα. Άλλαξε νομοθετικά το περιβάλλον και η φιλοσοφία σε ό,τι αφορά τους φορολογικούς ελέγχους. Καθιερώθηκε η εθελοντική συμμόρφωση των φορολογουμένων με ενίσχυση των κριτηρίων αυτοελέγχου. Καθιερώθηκε και λειτουργεί με άλλη φιλοσοφία βοηθητικός τρόπος προσδιορισμού του εισοδήματος των φορολογουμένων με βάση τα χρησιμοποιούμενα περιουσιακά στοιχεία. Καθιερώθηκε ο θεσμός της φορολογικής διαιτησίας. Έγινε πράξη η ηλεκτρονική υποβολή και παρακολούθηση συναλλαγών και γενικά κάθε είδους οικονομικών πράξεων. Καταργήθηκε το τραπεζικό απόρρητο έναντι των φορολογικών αρχών. Καθιερώθηκε η υποχρέωση των τραπεζών για αποστολή στοιχείων όλων των πολιτών που εξήγαγαν κεφάλαια στο εξωτερικό άνω των 100.000 ευρώ. Αυτές είναι οι απαντήσεις σε αυτούς που νόμιζαν ότι βρήκαν το όχημα που οδηγεί στην εξουσία με τη λίστα Λαγκάρντ.
Φορολογήθηκαν αυστηρά οι εξωχώριες εταιρείες ακινήτων και θεσπίστηκαν κανόνες αποτροπής συναλλαγών με χώρες που φιλοξενούν τέτοιες εταιρείες. Καθιερώθηκαν σαφή κριτήρια για τη φορολογία της αδικαιολόγητης προσαύξησης περιουσίας. Ιδρύθηκε μονάδα μεγάλων φορολογουμένων. Ιδρύθηκε υπηρεσιακή μονάδα που έχει αποκλειστικό έργο την είσπραξη ληξιπρόθεσμων χρεών από μεγάλους οφειλέτες. Θεσπίστηκε κυλιόμενο, εθνικό, επιχειρησιακό πρόγραμμα κατάργησης της φοροδιαφυγής και θεσπίστηκε ο θεσμός του Οικονομικού Εισαγγελέα. Άρχισε και πρέπει να συνεχιστεί η αναδιοργάνωση των οικονομικών υπηρεσιών. Υπάρχουν σχετικές διατάξεις μέσα στο νομοσχέδιο. 
Βεβαίως, πρέπει να συνεχίσουμε τη δουλειά που έχουμε αφήσει ανολοκλήρωτη στο Υπουργείο όσον αφορά το εθνικό περιουσιολόγιο, με τους κανόνες ενδοομιλικών συναλλαγών –περιλαμβάνει αρκετά το νομοσχέδιο που συζητάμε- όπως και να υπάρξει ρητή ρύθμιση για την αποδοχή του αποτελέσματος των βιβλίων και του λογιστικού προσδιορισμού με κατάργηση του εξωλογιστικού προσδιορισμού και των αυθαιρεσιών του ελέγχου. Πρέπει να καθιερωθεί ενιαίος φόρος ακίνητης περιουσίας, να θεσπιστούν διαδικασίες και κίνητρα για ένα ριζικά διαφορετικό φορολογικό σύστημα. 
Είναι πρόκληση αυτές οι ρυθμίσεις, κυρίες και κύριοι συνάδελφοι, γιατί συγκροτούν τη βάση για ένα ριζικά διαφορετικό φορολογικό περιβάλλον, που θα ανταποκρίνεται στις ανάγκες για τις οποίες μίλησα στην αρχή. Και είναι η πρόκληση διπλή, γιατί υπάρχει τρικομματική στήριξη στην Κυβέρνηση. Είναι πρόκληση για όλο το Κοινοβούλιο, κυρίως όμως για τους τρεις κυβερνητικούς εταίρους. Δεν ξέρω αν θα βρούμε πολλές φορές μια τέτοια ευκαιρία στο μέλλον για να θεσμοθετήσουμε ένα φορολογικό σύστημα, που δεν θα τολμήσει να το αγγίξει κανείς τα επόμενα δέκα χρόνια. Είναι ζωτική ανάγκη για τη χώρα μια τέτοια εξέλιξη και τα προγεφυρώματα υπάρχουν. Έκανα πριν μια ενδεικτική αναφορά.
Θέλω να κάνω σαφές για μια ακόμη φορά, όπως το έκανα τρεις φορές μιλώντας στην επιτροπή, πως από την πλευρά του ΠΑΣΟΚ ο διάλογος που άδοξα έληξε το Φεβρουάριο του 2012 με την αποχώρηση όλων των κομμάτων και αφορούσε το εθνικό φορολογικό θα ξεκινήσει ξανά με πρωτοβουλία του ΠΑΣΟΚ τις αμέσως επόμενες μέρες, γιατί αυτή η προοπτική πρέπει να κρατηθεί όρθια, διότι έτσι μόνο μπορούμε να μιλάμε για ελπίδα που κρατάμε στα χέρια και για ένα καλύτερο αύριο και μέλλον. Αυτό, όμως, δεν σημαίνει ότι μπορούμε και πρέπει να εγκλωβιστούμε σε λογικές για μια άλλη πολιτική, να απαξιώσουμε και να υποβαθμίσουμε το νομοσχέδιο που συζητάμε, να υποτιμήσουμε τις διατάξεις του νομοσχεδίου και να το απαξιώσουμε, θεωρώντας ότι είναι κάτι διεκπεραιωτικό. Όχι, δεν πρόκειται για κάτι τέτοιο.
Έχει μεγάλη σημασία στο συζητούμενο νομοσχέδιο να είμαστε συγκεκριμένοι. Θέλω να πω προς την Αξιωματική Αντιπολίτευση ότι και αυτή μπορεί να είναι συγκεκριμένη. Εγώ την παρακαλώ και την προκαλώ να είναι συγκεκριμένη και να μην ξανακάνει το λάθος να κρύβεται πίσω από αναλήθειες και ανακρίβειες, όπως με την άρση τραπεζικού απορρήτου. Δεν θέλω να καταγγείλω, γιατί δεν μου αρέσει ο καταγγελτικός λόγος, αλλά αισθάνομαι πολύ άσχημα να βλέπω μια εφημερίδα που την αγόραζα από μικρό παιδί για τον πατέρα μου και την δίπλωνε ο περιπτεράς, για να μην τη βλέπει ο χαφιές, την «ΑΥΓΗ», και να διαβάζω αναλήθειες, ότι δεν ψήφισε την άρση τραπεζικού απορρήτου ο ΣΥΡΙΖΑ,  γιατί ήταν μαζί με άλλες επαχθείς διατάξεις. Όχι, η αλήθεια είναι ότι τον Ιούνιο του 2011, όταν ψηφίζαμε το μεσοπρόθεσμο, έγινε ονομαστική ψηφοφορία για περισσότερα από είκοσι άρθρα και είχαν όλο το περιθώριο την άρση τραπεζικού απορρήτου ο ΣΥΡΙΖΑ και ο κ. Καμμένος να την ψηφίσουν και δεν την ψήφισαν. Κατά τα άλλα, βέβαια, είναι στα κανάλια από το πρωί μέχρι το βράδυ για να καταγγέλλουν θεούς και δαίμονες. 
Σε αυτά τα κρίσιμα ζητήματα που αφορούν το φορολογικό περιβάλλον και πολύ ευαίσθητα ζητήματα, λοιπόν, πρέπει όλοι να είμαστε συγκεκριμένοι. Εμείς με αυτήν την οπτική, όπως είπα, συμμετείχαμε στο διάλογο, παρά τη θέση που έχουμε για την ανάγκη για ένα εθνικό φορολογικό και είμαστε ικανοποιημένοι για ό,τι πετύχαμε.
Μέσα σ’ ένα πολύ συγκεκριμένο και δυσμενές περιβάλλον πετύχαμε να αποσυρθεί η πρόταση για φορολόγηση μισθωτών και συνταξιούχων με συντελεστή 45% για εισοδήματα άνω των 25.000 ευρώ. Είναι γνωστή η κλίμακα που ισχύει, την έχετε στα χέρια σας.
Δεύτερον, βελτιώθηκαν σε πολύ ικανοποιητικό βαθμό τα επιδόματα που δίδονται για τα τέκνα, ιδιαίτερα σ’ ό,τι αφορά τις τρίτεκνες και πολύτεκνες οικογένειες. Δεν πρέπει να είμαστε ικανοποιημένοι γι’ αυτό;
Τρίτον, οι εργαζόμενοι με μπλοκάκια αντιμετωπίζονται πλέον -θυμίζω ότι ο προκάτοχος του κ. Τσίπρα, ο κ. Αλαβάνος, ξεκίνησε την ιστορία με τα παιδιά των 700 ευρώ τότε και τα παιδιά με τα μπλοκάκια- ως μισθωτοί φορολογικά και καταβάλουν μόνο για το 2013 το τέλος επιτηδεύματος σταθερό, χωρίς αύξηση και από το 2014 απαλλάσσονται και από το τέλος επιτηδεύματος.
Τέταρτον, με την τροπολογία που κατατέθηκε προχθές αφαιρούνται οι ασφαλιστικές εισφορές και για άλλες κατηγορίες εκτός από αυτή με τα μπλοκάκια, γιατί στην αρχική μορφή στην επιτροπή δεν είχαμε κάτι τέτοιο.
Πέμπτον, οι άνεργοι, ανεξαρτήτως ηλικίας και οι νέοι που ξεκινάνε τώρα την επαγγελματική τους δραστηριότητα φορολογούνται από την 1/1/2013 και για τρία χρόνια με το 50% της φορολογικής κλίμακας για ποσά μέχρι 10.000 ευρώ.
Έκτον, καταφέραμε με την επιμονή μας να έρθει με μορφή τροπολογίας το ζήτημα των απολύσεων ξανά στο προσκήνιο, που δεν υπήρχε στην αρχική μορφή του νομοσχεδίου. Δεν είναι δυνατόν με τη μέση φορολογική συνείδηση, που έχουν ως συναλλασσόμενοι πολίτες όλοι οι Έλληνες να απαληφθεί κάθε τέτοια διαδικασία. Πρέπει να ενισχυθεί, κύριε Υπουργέ, αυτή η διάταξη. Δεν ικανοποιεί πλήρως αυτό που προτείνουμε, με ιδιαίτερη έμφαση σε κατηγορίες που ξέρουμε ότι δυστυχώς οργιάζει η φοροδιαφυγή, όπως είναι οι ιατρικές δαπάνες.
Τέλος, σ’ ό,τι αφορά τις ενδοομιλικές συναλλαγές στηρίξαμε φυσικά τη διάταξη, αφού είναι έργο δικό μας όλη η διάταξη, αλλά κάναμε μια κρίσιμη παρατήρηση που σε μεγάλο βαθμό έχει ικανοποιηθεί από την τροπολογία, να σταματήσει ο δυϊσμός που υπάρχει μεταξύ των Υπουργείων Οικονομικών και Ανάπτυξης σ’ ό,τι αφορά την αρμοδιότητα ελέγχου στις ενδοομιλικές συναλλαγές. Άκουσα με ικανοποίηση τον εισηγητή του ΣΥΡΙΖΑ να κάνει ιδιαίτερη αναφορά στο θέμα των ενδοομιλικών συναλλαγών -έτσι είναι τα πράγματα- αν έχουμε όμως να κάνουμε προτάσεις, πρέπει να τις κάνουμε τώρα και όχι αύριο. 
Εμείς, με την μακρά εμπειρία που έχουμε κάναμε μια διαπίστωση ότι ο δυϊσμός ευθύνης σε δύο Υπουργεία παραβιάζει μια βασική αρχή διοίκησης. Στη διοίκηση η αρχή «δύο ίσον κανένας» είναι μια απαράβατη αρχή, γι’ αυτό και κάναμε μια πρόταση, η οποία υιοθετήθηκε από τον κύριο Υπουργό. 
Περιμένουμε βέβαια και απαντήσεις για συγκεκριμένα θέματα, κύριε Υπουργέ και κυρίες και κύριοι συνάδελφοι, σ’ ό,τι αφορά την επαναφορά του τρόπου φορολόγησης των επιχειρήσεων κοινωνικής οικονομίας, γιατί δεν πρέπει να αφήσουμε αυτήν την ελπίδα να σβήσει, τη βελτίωση της διάταξης που αφορά τους επενδυτές φωτοβολταικών, γιατί παραβιάζουμε κατάφορα την αρχή της συνέχειας της ελληνικής πολιτείας, αφού επιβάλλουμε ουσιαστικά και τυπικά διπλή φορολόγηση, τη διατήρηση των διατάξεων που υπάρχουν στον Κώδικα Φορολογίας Εισοδήματος, που πρόσφατα ψηφίστηκε για τους αγροτικούς συνεταιρισμούς. 
Και βέβαια, σας έχουμε δώσει ολοκληρωμένη την πρόταση που έχει σχέση με το συγγραφικό έργο, όχι επαγγελματιών συγγραφέων, αλλά όλων των Ελλήνων και των Ελληνίδων που θέλουν να γράψουν κάτι για τον τόπο τους, για την ζωή τους, για τα βιώματα τους.
Είπα και στην επιτροπή, κυρίες και κύριοι συνάδελφοι -και μ’ αυτό ολοκληρώνω- ότι καλό είναι να μας ακούτε εμάς του ΠΑΣΟΚ. Δεν είναι ούτε παράκληση ούτε πολύ περισσότερο βέβαια απειλή αυτό που λέω. Εμείς πάθαμε και μάθαμε. Μπορείτε να λέτε ό,τι θέλετε, έχουμε όμως βαθύτερη επίγνωση από τον καθένα, του προβλήματος που αντιμετωπίζει ο Έλληνας πολίτης και των αναγκών που έχει η χώρα. Ακριβώς γι’ αυτό καταθέσαμε μια ολοκληρωμένη τροπολογία για την οποία περιμένουμε την απάντηση από τον κύριο Υπουργό για την αποδοχή της, η οποία αφορά μισό εκατομμύριο συμπολιτών, αφορά ευπαθείς ομάδες γιατί η κοινωνική συνοχή δεν είναι λόγος και σύνθημα, είναι πράξη. Είναι μια πρόταση μετρημένη δημοσιονομικά, που δεν ανατρέπει το δημοσιονομικό αποτέλεσμα που επιτυγχάνεται με το συγκεκριμένο φορολογικό νομοσχέδιο και πρέπει ο κύριος Υπουργός να μας ακούσει.","ΠΑΡΙΣ ΚΟΥΚΟΥΛΟΠΟΥΛΟΣ",245
"4898"," Συντομεύετε σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4899"," Ολοκλήρωσα, κύριε Πρόεδρε.
Δεν μας άκουσε στο πετρέλαιο θέρμανσης και δεν είμαστε καθόλου ικανοποιημένοι που δικαιωθήκαμε πανηγυρικά. Δεν θέλουμε τέτοιες δικαιώσεις. Είχαμε πει ότι το Ταμείο θα καταρρεύσει, το περιβάλλον θα υποφέρει και τα δάση μας θα απορφανιστούν από δέντρα. Δυστυχώς, έγιναν και τα τρία. 
Ακόμα και τώρα υπάρχει χρόνος για να επιστραφεί όλη η πρόσθετη φορολογία στο πετρέλαιο θέρμανσης. Και τώρα υπάρχει χρόνος, κύριε Υπουργέ, να γίνει αποδεκτή η πρόταση που εμπρόθεσμα έχουμε καταθέσει για τις ευπαθείς ομάδες. Εμείς διατηρούμε το δικαίωμα, αν δεν έχουμε απάντηση, να τη θέσουμε και σε ψηφοφορία, γιατί πληρούνται όλες οι τυπικές και ουσιαστικές προϋποθέσεις.
Ευχαριστώ.
(Χειροκροτήματα από την πτέρυγα του ΠΑΣΟΚ)","ΠΑΡΙΣ ΚΟΥΚΟΥΛΟΠΟΥΛΟΣ",245
"4900"," Ευχαριστούμε, κύριε συνάδελφε.
Το λόγο έχει ο ειδικός αγορητής των Ανεξαρτήτων Ελλήνων, κ. Νότης Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, συζητούμε σήμερα το σχέδιο νόμου για τις ρυθμίσεις φορολογίας εισοδήματος σε μια εποχή που ο λαός μας υποφέρει. Και υποφέρει, γιατί συγκεκριμένες πολιτικές επιλογές γύρω από το θέμα του μνημονίου έχουν διαμορφώσει μια τραγική οικονομική και κοινωνική κατάσταση στη χώρα, ένα πραγματικό κοινωνικό νεκροταφείο, μια χώρα στην οποία έχουμε ένα εκατομμύριο πεντακόσιες χιλιάδες ανέργους, έχουμε πάνω από τρεις χιλιάδες αυτοκτονίες, έχουμε χιλιάδες μαγαζιά τα οποία έχουν κλείσει, έχουμε ανθρώπους οι οποίοι υποφέρουν, έχουμε δεκάδες εκατοντάδες χιλιάδες συμπολίτες μας οι οποίοι τρέχουν στα συσσίτια και ταυτόχρονα η χώρα έχει καταδικαστεί στη φτώχια, στο σκοτάδι και στο κρύο. 
Αυτή είναι η πραγματικότητα. Αυτή τη ζοφερή πραγματικότητα ζούμε, που συνδυάζεται ταυτόχρονα με τη διαμοίραση των ιματίων της χώρας στους δανειστές. Αλλά δυστυχώς εδώ μερικοί αγωνιούν για το πώς δεν θα μοιραστούν ή δεν θα διαμοιραστούν τα ιμάτια ενός συγκεκριμένου πολιτικού κόμματος, το οποίο έχει τεράστια πολιτική ευθύνη, αντί να κοιτούν ότι με τις πολιτικές τους διαμοιράζουν τα ιμάτια της χώρας. Αυτή είναι η πρώτη παρατήρηση.
Ο εισηγητής της Πλειοψηφίας αναφέρθηκε και δέχτηκε ότι υπάρχει το σκοτάδι, αλλά περιμένει την αυγή, περιμένει το φως. Αυτήν τη στιγμή η χώρα έχει καταδικαστεί στο σκοτάδι και με τις αυξήσεις τις οποίες επιβάλλετε στη ΔΕΗ, πραγματικά και άλλα νοικοκυριά δεν θα έχουν ρεύμα.
Κύριε Υπουργέ, έχουμε καταθέσει εμπρόθεσμα μια τροπολογία για το πετρέλαιο θέρμανσης και σας προειδοποιήσαμε έγκαιρα ότι με την πολιτική την οποία κάνετε, η χώρα θα παγώσει και θα κινδυνεύουν ζωές. Θέλουμε να αποφύγουμε αυτό που θέλουν να αποφύγουν όλοι, να μην παγώσει η χώρα και να μην κινδυνεύσουν οι ζωές των συνανθρώπων μας. Και αυτό μπορείτε να το κάνετε, αποδεχόμενοι την τροπολογία την οποία έχουμε εμπρόθεσμα καταθέσει, μια τροπολογία που στηρίζεται σε μελέτη του ΙΟΒΕ, τον Μάρτιο του 2012, όταν Διευθυντής ήταν εκεί ο κ. Στουρνάρας. 
Λέμε, λοιπόν, να κάνετε αποδεκτή αυτήν την τροπολογία. Έχουν γίνει παρατηρήσεις από όλες τις πτέρυγες της Βουλής. Η πρόταση είναι συγκεκριμένη και θα πρέπει να την αποδεχτείτε για να μην παγώσει η χώρα. Αυτή είναι η πρώτη παρατήρηση.
Το φορολογικό και κάθε φορολογικό έχει σχέση και είναι ένα εργαλείο αναδιανεμητικής πολιτικής. Ποια είναι η πολιτική που ακολουθούμε ή ακολουθείτε εσείς στο συγκεκριμένο θέμα; Ας δούμε τους δείκτες του ΑΕΠ, γιατί η χώρα παράγει πλούτο, απλά το ερώτημα είναι πώς διανέμεται ο συγκεκριμένος πλούτος. 
Από τον προϋπολογισμό, λοιπόν, με στοιχεία, το ΑΕΠ για το 2011 ήταν 208 δισεκατομμύρια ευρώ, οι εκτιμήσεις για το 2012 είναι στα 194 δισεκατομμύρια ευρώ και οι προβλέψεις για το 2013 είναι 183 δισεκατομμύρια ευρώ. Αυτή είναι η πίτα. Το ερώτημα είναι πώς θα μοιραστεί αυτή η πίτα. 
Μέσα απ’ αυτό το νομοσχέδιο βλέπουμε τι κάνετε συγκεκριμένα στον εξειδικευμένο τομέα της φορολογίας εισοδήματος και πώς για άλλη μια φορά συνεχίζετε την άνιση κατανομή του παραγόμενου πλούτου, φορτώνετε επιπλέον βάρη στα γνωστά υποζύγια, μισθωτούς-συνταξιούχους –ακόμη και ο εισηγητής της Πλειοψηφίας αναφέρθηκε σε στοιχεία, σύμφωνα με τα οποία το 55% της φορολογίας εισοδήματος πληρώνεται από μισθωτούς και συνταξιούχους- και πρέπει να δούμε αν συνεχίζετε αυτήν την πολιτική. Και τη συνεχίζετε αυτήν την πολιτική, η οποία είναι και αντικοινωνική και ανάλγητη και άδικη. Αυτό, λοιπόν, είναι το μοντέλο το οποίο συνεχίζετε μέσα απ’ αυτό το νομοσχέδιο.
Πρέπει να το συνδυάσουμε με τις δεσμεύσεις του μνημονίου. Τώρα θέλετε να χρησιμοποιείτε τη λέξη «το πρόγραμμα». Ποιο «πρόγραμμα»; Είναι το μνημόνιο το οποίο έχει συγκεκριμένους στόχους και αν θυμόσαστε, είναι αυτό εδώ το οποίο ψηφίσατε με ταχύτατες διαδικασίες, όταν έγινε αποδεκτή η ένσταση αντισυνταγματικότητας διά εγέρσεως και με αυτά τα οποία κάνατε προχωρήσατε παράνομα και πραξικοπηματικά στη συνέχιση της διαδικασίας. Αυτό, λοιπόν, είναι το πλαίσιο, το έχετε ψηφίσει, όπως έχετε ψηφίσει και άλλα.
Αυτό το πλαίσιο διαμορφώνει το πού πάμε, πώς θα πάμε, που έχει δύο χαρακτηριστικά. Πρώτον, να γίνει κοινωνικοποίηση των ζημιών των τραπεζών, δηλαδή να φορτωθεί ο ελληνικός λαός, ο φορολογούμενος τις ζημιές των τραπεζών. Δεύτερον, να εξυπηρετούνται συνεχώς οι δανειστές και να πληρώνονται αυτά τα οποία υποτίθεται ότι χρωστάει η χώρα μας, γιατί ένα μεγάλο μέρος του χρέους είναι επονείδιστο χρέος και είναι παράνομο. Και μέσα σ’ αυτό το πλαίσιο έρχεστε και διαμορφώνετε αυτό το νομοσχέδιο.
Αφού ψάξατε επί τρεις μήνες ενδοκομματικά, η συγκυβέρνηση πήγαινε δεξιά, αριστερά, κάνατε συσκέψεις επί συσκέψεων για να φτιάξετε το μεγάλο φορολογικό που θα αντιμετώπιζε τα ζητήματα, έρχεστε και μας λέτε ότι θα είναι ένα μίνι φορολογικό, διότι τη μεγάλη παρέμβαση, την τρομερή παρέμβαση για τη μεταρρύθμιση της σύλληψης της φοροδιαφυγής δεν θα την κάνουμε τώρα, θα την κάνουμε αργότερα, το Μάρτιο, το Μάιο. Και εμφανίζεται αυτό ως ένα μίνι φορολογικό. Σας λέμε, λοιπόν, ότι αυτό είναι ένα μέγα φορομπηχτικό νομοσχέδιο! Αυτή είναι η πραγματικότητα. Και συνεχίζετε την επιθετική πολιτική απέναντι στον ελληνικό λαό και τη συνεχίζετε εν γνώσει σας.
Φυσικά, αν θέλετε να συλλάβετε τη φοροδιαφυγή, θα πρέπει να προχωρήσετε ή να είχατε προχωρήσει στο να ελεγχθούν φορολογικά όσοι περιλαμβάνονται στις διάφορες λίστες, λίστα Λαγκάρντ, λίστα Λιχτενστάιν κ.λπ.. Δεν έχετε κάνει τίποτα επί του πρακτέου και θέλουμε από τον κύριο Υπουργό να μας πει πόσα ποσά έχει εισπράξει μέχρι στιγμής το Υπουργείο Οικονομικών από τις διάφορες λίστες. Από αυτήν την περίφημη λίστα Λαγκάρντ των δύο χιλιάδων και πλέον ονομάτων, πόσα έχετε εισπράξει μέχρι στιγμής; Πώς την αξιοποιήσατε, που την είχατε στη διάθεσή σας από την εποχή του κ. Παπακωνσταντίνου, εν συνεχεία του κ. Βενιζέλου, μέχρι σήμερα; 
Διότι το ζήτημα των ποινικών ευθυνών θα το συζητήσουμε την άλλη εβδομάδα και δεν θέλω να καταναλώσω το χρόνο της εισήγησής μου πάνω σ’ αυτό. Θα αναζητηθούν οι ποινικές ευθύνες γύρω από τα ζητήματα αυτά. Οι Ανεξάρτητοι Έλληνες έχουν καταθέσει την πρότασή τους για τον έλεγχο των ποινικών ευθυνών για άμεση συνέργια σε φοροδιαφυγή, πέραν των άλλων αδικημάτων -απιστία και τα υπόλοιπα αδικήματα που έχουμε συμπεριλάβει- και για τον κ. Παπακωνσταντίνου και για τον κ. Βενιζέλο ως Υπουργό Οικονομικών και των Πρωθυπουργών Παπανδρέου, Παπαδήμου που είχαν τη συνολική πολιτική ευθύνη για τα ζητήματα αυτά και έχουν και συγκεκριμένες ποινικές ευθύνες. Αλλά αυτή είναι μια άλλη ιστορία που θα τη δούμε την άλλη εβδομάδα.
Πείτε μας, λοιπόν, τι έχετε κάνει για την είσπραξη ποσών; Αυτό προκύπτει και από το μεσοπρόθεσμο, όπου εκεί τα ποσά που πιστεύατε ότι θα πάρετε από τη φοροδιαφυγή είναι ελάχιστα κι από εκεί φαίνεται η έλλειψη πολιτικής βούλησης. Τώρα έρχεστε εδώ με αυτό το φορομπηχτικό νομοσχέδιο και θέλετε να εισπράξετε περίπου 2,5 δισεκατομμύρια ευρώ. Ερώτημα: Γιατί 2,5 κι όχι λιγότερα;
Σας έχουμε θέσει επανειλημμένα το εξής ζήτημα: Να μπούμε στη δική σας πολιτική, στη δική σας συλλογιστική και να σας αποδείξουμε ότι και μέσα από τη δική σας πολιτική συνεχίζεται αυτό το οποίο είναι και αντικοινωνικό και ανάλγητο. Αποκαλύψαμε και μάλλον είχατε ξεκινήσει εσείς μία θριαμβολογία, ότι με τις περίφημες αποφάσεις του Eurogroup υπάρχουν δύο στοιχεία. Πρώτον, αναστολή καταβολής των τόκων επί μία δεκαετία και δεύτερον, λόγω της μείωσης του επιτοκίου –που το φέρατε εδώ ως μεγάλο επίτευγμα- μειώνονται τα ποσά που θα πληρώσει η χώρα μας κάθε χρονιά για τόκους. 
Απ’ αυτό εδώ το Βήμα κάναμε ερωτήσεις στον Υπουργό των Οικονομικών τον κ. Στουρνάρα. Μετά από αρκετές ανακοινώσεις και πίεση σε συνέντευξή του στη Ναυτεμπορική είπε: Για το 2013 η χώρα μας θα κερδίσει 4,1 δισεκατομμύρια ευρώ μόνο από τη μείωση των επιτοκίων. Πολύ καλά! Το κερδίζει, λοιπόν. Όμως, αυτό το ποσό των 4,1 δισεκατομμυρίων -μαζί και άλλα ποσά- εμπεριέχεται στην πρόβλεψη του προϋπολογισμού για το 2013 και στο μεσοπρόθεσμο. Μην το ξεχνάτε το μεσοπρόθεσμο, θα σας βαραίνει κοινωνικά, πολιτικά όσο είναι και το βάρος του για πάρα πολλά χρόνια. Εκεί, λοιπόν, προβλέψατε 9 δισεκατομμύρια ευρώ για τόκους και βάλατε μέτρα φορομπηχτικά για την αντιμετώπιση αυτής της κατάστασης, αλλά τώρα τα 4,1 δισεκατομμύρια ευρώ δεν θα πληρωθούν. Υπάρχει, λοιπόν, ένα «μαξιλάρι». 
Θέλετε να τηρείτε αυτά τα οποία λέτε ότι κάνατε εσείς τη μεγάλη πολιτική και βεβαίως ο ελληνικός λαός έχει υποστεί τη ζημία και τις θυσίες; Βέβαια, δεν τον ρωτήσατε εάν θέλει να κάνει αυτές τις θυσίες για να πληρωθούν οι δανειστές, αλλά αυτό είναι μια άλλη ιστορία. Τώρα που πετύχατε όλα αυτά, δώστε πίσω τα χρήματα αυτά. Είναι 4,1 δισεκατομμύρια ευρώ. Δώστε κοινωνικό μέρισμα σε επίπεδο μισθών, συντάξεων, στηρίξτε τους ανέργους πολύ πρακτικά, μειώστε τη φορομπηχτική πολιτική, δώστε ένα στήριγμα στην πολύτεκνη οικογένεια και ρυθμίστε τα θέματα της μείωσης της τιμής του πετρελαίου θέρμανσης κι αυτό το δημοσιονομικό κόστος πάρτε το από εκεί. Γιατί δεν το κάνετε;
Ξέρετε γιατί δεν το κάνετε; Διότι λέει ο κ. Στουρνάρας ότι η μείωση των τόκων δεν έχει σχέση με το πρωτογενές πλεόνασμα –και πράγματι δεν έχει. Και η υποχρέωσή σας απέναντι στους δανειστές είναι να πετύχετε πρωτογενές πλεόνασμα, δηλαδή να συμπιέσετε τις δαπάνες κι αφού δεν μπορείτε να αυξήσετε τα φορολογικά έσοδα, να ξεζουμίσετε τον ελληνικό λαό για να έχετε το πρωτογενές πλεόνασμα σε πρώτη φάση 1,5% του ΑΕΠ και μετά 4,5% του ΑΕΠ κι όλο αυτό με τη συμφωνία του Eurogroup να το δίνετε στους δανειστές. Αυτό κάνετε. Κι αν πετύχετε και καλύτερα αποτελέσματα, πάνω από 4,5% πλεόνασμα, τότε και το 30% του πλεονάσματος αυτού θα το ξαναδίνετε στους δανειστές. Αυτό κάνετε κι αυτό πρέπει να το καταλάβει και ο ελληνικός λαός.
Άρα, συνεχίζετε αυτήν την πολιτική, συνεχίζετε να διατηρείτε την άδικη πολιτική σε σχέση με τους άμεσους και εμμέσους φόρους –περισσότεροι έμμεσοι φόροι- συνεχίζετε πλέον όλη αυτή τη στρατηγική. Και με βάση αυτή πλέον τη λογική σας, τις μνημονιακές δεσμεύσεις, την ανάλγητη πολιτική σας, το ότι δεν δίνετε πίσω ως κοινωνικό μέρισμα αυτά τα 4,1 δισεκατομμύρια ευρώ για το 2013, έρχεστε και στήνετε ένα φορολογικό νομοσχέδιο, το οποίο έχει τα εξής χαρακτηριστικά:
Πρώτον, ενώ σε όλα τα νομοσχέδια όλα αυτά τα χρόνια υπήρχαν πάντοτε τουλάχιστον οκτώ φορολογικές κλίμακες, εσείς τις μειώνετε σε τρεις. Στη συζήτηση που κάναμε στην επιτροπή, σας θέσαμε το ζήτημα αυτό. Απήντησε ο κύριος Υπουργός ότι οι τρεις κλίμακες είναι πιο κοινωνικά δίκαιο. Ήρθαν ειδικοί, ήρθαν οικονομολόγοι και σας απέδειξαν το αντίθετο.
Δεύτερον, κάνετε διαφορετική φορολόγηση του ποσού αναλόγως με την πηγή. Αν έχεις εισοδήματα από α΄ ή β΄ ή γ΄ πηγή, το ίδιο εισόδημα το φορολογείτε με διαφορετικό τρόπο. Αυτό είναι, αν θέλετε, και άδικο και ανάγεται σε αντιλήψεις της φεουδαρχικής εποχής, όπου ανάλογα με την τάξη και τη θέση είχες διαφορετική φορολογία. 
Τρίτο θέμα. Τις εκπτώσεις φόρων και τα αφορολόγητα τα έχετε εξαφανίσει σχεδόν όλα, με αποτέλεσμα να δημιουργείται ακόμη μεγαλύτερη κοινωνική αδικία. Και πετυχαίνετε το απίθανο: Όσο μεγαλύτερα ποσά ή όσο περισσότερα ενοίκια έχεις, τόσο λιγότερο φόρο να πληρώνεις, την ώρα που όσο περισσότερα παιδιά έχεις, τόσο μεγαλύτερο φόρο πληρώνεις. Απίθανες ρυθμίσεις τις οποίες έχει το νομοσχέδιο που φέρνετε και που θα τις αναλύσουμε αύριο τοποθετώντας τα ζητήματα επί των άρθρων. 
Η αυξημένη παρακράτηση φόρου που κάνετε, που την ξεκινήσατε και αναδρομικά, έχει καθηλώσει τους πάντες και καταλαβαίνει ο καθένας τι θα εισπράξει. Ποιοι, λοιπόν, στοχοποιούνται; Στοχοποιούνται οι μισθωτοί, Στοχοποιούνται οι συνταξιούχοι. Επιτίθεστε τώρα και στους ελεύθερους επαγγελματίες. Τι να πάρετε από αυτούς, αφού όλοι δεν μπορούν πλέον να πληρώσουν ούτε τις ασφαλιστικές εισφορές; Προχθές νομίζω στο Ηράκλειο οι έμποροι έκαναν διαμαρτυρία, διότι δεν έχουν τα ασφαλιστικά βιβλιάρια, τα βιβλιάρια υγείας σφραγισμένα. Εκεί φτάσατε τη χώρα, σε αυτούς επιτίθεστε και νομίζετε ότι θα εισπράξετε. 
Έχουμε συγκεκριμένη πολιτική πρόταση για τις ληξιπρόθεσμες δόσεις που πρέπει να είναι πάνω από εξήντα. Επίσης, πρέπει να σταματήσουν και όλες αυτές οι πολιτικές που κάνετε με τις προσαυξήσεις. Έχουμε και μια αναλυτική πρόταση για το ζήτημα των ελευθέρων επαγγελματιών. Θα αναλύσουν τις εξειδικευμένες προτάσεις μας ο Κοινοβουλευτικός Εκπρόσωπος κ. Τέρενς Κουίκ και οι υπόλοιποι εισηγητές εκ μέρους των Ανεξάρτητων Ελλήνων.
Για τα μπλοκάκια λέτε ότι ρυθμίσατε το θέμα. Συγχαρητήρια! Αφού διαλύσατε τις κοινωνικές και εργασιακές σχέσεις και φτιάξατε μια νέα κοινωνική κατηγορία που λέγεται «μπλοκάκια», τώρα πάτε να τους βοηθήσετε, την ώρα όμως που τους βάζετε και το φόρο επιτηδεύματος και εφαρμόζετε όλη τη φορομπηχτική σας πολιτική. Ποιοι ευνοούνται; Μα, ευνοούνται οι τράπεζες. Κάνετε εξειδικευμένες ρυθμίσεις μέσα στο νομοσχέδιο για το πώς θα φορολογηθούν στο μέλλον. Αφήσατε τις ενδοομιλικές συναλλαγές να φτάσουν σε τέτοια επίπεδα, ούτως ώστε να συμφέρει ακόμα και σε μια ελληνική πολυεθνική ή μεγάλη εταιρεία να φύγει από τη χώρα, να πάει στη Βουλγαρία και να φορολογούνται τα μερίσματα εκεί. Επομένως, στη μεγάλη σας αγωνία και την αγωνία όλων να μείνει η χώρα στην Ευρώπη, πράγματι η χώρα μας έμεινε στην Ευρώπη, αλλά οι Έλληνες πολίτες κινεζοποιήθηκαν. Αυτή είναι η πραγματικότητα. 
Έτσι, λοιπόν, στήσατε αυτό το νομοσχέδιο, το οποίο οδηγεί σε αποτελέσματα, τα οποία είναι πραγματικά άδικα. Αυτό είναι το μοντέλο το οποίο κάνατε. Αυτό είναι ένα μοντέλο το οποίο δεν οδηγεί πουθενά ή μάλλον οδηγεί στο να αυξάνονται οι δυνατότητες για τους δανειστές να πετυχαίνουν αυτά που θέλουν. Και όλο αυτό το πακέτο θα το συμπληρώσετε, απ’ ό,τι ακούμε και μαθαίνουμε, τη Δευτέρα που θα φέρετε όλες τις πράξεις νομοθετικού περιεχομένου να τις περάσετε με τη διαδικασία του κατεπείγοντος σε μία μέρα, με την εκχώρηση της εθνικής κυριαρχίας και με το να δέσετε χειροπόδαρα …","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4901"," Κύριε Μαριά, τελειώνετε παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελείωσα, κύριε Πρόεδρε και όχι «κύριε Υπουργέ», αλλά κάποιος προανήγγειλε την υπουργοποίησή σας! 
Αυτή, λοιπόν, είναι η πολιτική την οποία κάνετε και επομένως σε αυτό το πλαίσιο καλείτε τώρα δήθεν τον ελληνικό λαό να σας υποστηρίξει. Δεν πρόκειται να έχετε καμμία υποστήριξη. Καθημερινά αυξάνει η αντίδραση του ελληνικού λαού και η απόγνωση ταυτόχρονα και είναι βέβαιο ότι όλος ο ελληνικός λαός είναι απέναντι στο συγκεκριμένο νομοσχέδιο, που φέρνετε χτυπώντας τους πολύτεκνους. Θα τα πούμε και αναλυτικά επί των άρθρων. 
Επομένως, εμείς, κύριε Πρόεδρε, καταψηφίζουμε το νομοσχέδιο επί της αρχής και θεωρούμε ότι είναι μια νέα αρχή σήμερα για τον ελληνικό λαό μαζικά να αντιδράσει και να ανατρέψει την ανάλγητη και αντικοινωνική σας πολιτική.
(Χειροκροτήματα από την πτέρυγα των Ανεξάρτητων Ελλήνων)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4902"," Ευχαριστούμε πολύ.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής,  είκοσι ένας μαθητές και μαθήτριες και μια εκπαιδευτικός από το 8ο Δημοτικό Σχολείο Ηρακλείου Αττικής. 
Η Βουλή σάς καλωσορίζει και σας εύχεται καλή πρόοδο. 
(Χειροκροτήματα απ’ όλες τις πτέρυγες της Βουλής)
Το λόγο έχει ο ειδικός αγορητής της Χρυσής Αυγής κ. Ηλίας Παναγιώταρος για δεκαπέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4903"," Με λίγη ανοχή, κύριε Πρόεδρε.","ΗΛΙΑΣ ΠΑΝΑΓΙΩΤΑΡΟΣ",385
"4904"," Πάντα, πάντα. Ξεκινήσαμε έτσι και δεν μπορούμε να έχουμε τώρα άλλη μεταχείριση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4905"," Ευχαριστώ, κύριε Πρόεδρε. 
Πριν ξεκινήσω, θα ήθελα να κάνω ένα σχόλιο σχετικά με δυο φράσεις που είπε ο εισηγητής του ΠΑΣΟΚ, πρώτον ότι «το ΠΑΣΟΚ είναι εδώ» και δεύτερον ότι «πάθαμε και μάθαμε». Το ΠΑΣΟΚ δεν είναι εδώ, το ΠΑΣΟΚ είναι στους προθαλάμους των ανακριτών, των εισαγγελέων, βρίσκεται εντός του Κορυδαλλού και σύντομα θα έχει και πολύ περισσότερα στελέχη του στο εν λόγω σωφρονιστικό κατάστημα καθώς και σε άλλα. Όσο για το «πάθαμε και μάθαμε», δεν πάθατε εσείς, ο ελληνικός λαός έπαθε και έμαθε, γι’ αυτό και σας στέλνει στο χρονοντούλαπο της ιστορίας λίαν συντόμως.","ΗΛΙΑΣ ΠΑΝΑΓΙΩΤΑΡΟΣ",385
"4906"," Ξέρετε εσείς από Κορυδαλλό!","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"4907"," Εσείς ξέρετε από Κορυδαλλό! Ρωτήστε τους Υπουργούς σας!","ΗΛΙΑΣ ΠΑΝΑΓΙΩΤΑΡΟΣ",385
"4908"," Παρακαλώ, μην έχουμε διάλογο τώρα. 
Συνεχίστε, κύριε Παναγιώταρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4909"," Μας καλείτε για ακόμα μια φορά μέσα στους λίγους μήνες της συγκυβέρνησής σας να ψηφίσουμε μια σειρά από αντεθνικά φοροεισπρακτικά μέτρα στον ήδη γονατισμένο από τα μνημόνιά σας και τα παρελκόμενά τους ελληνικό λαό. Μας φέρατε ένα ανεφάρμοστο φορομπηχτικό έκτρωμα και θέλετε να βουτήξουμε τα χέρια μας και τη συνείδησή μας στο αίμα, εξοντώνοντας τον ήδη αποδεκατισμένο από τις αυτοκτονίες και την απελπισία ελληνικό λαό, που εσείς και οι εντολοδόχοι σας έχετε οδηγήσει με τις εθνοκτόνες και παράλογες αποφάσεις σας. Φέρατε ένα ακόμα έκτρωμα προς ψήφιση, λέγοντάς μας ότι πρόκειται περί του αποστάγματος ορθολογικών οικονομικών σκέψεων και μελετών. Μιλάτε για περαιτέρω φορολογία εισοδήματος, ενώ γνωρίζετε πολύ καλά ότι εισόδημα αυτήν τη στιγμή δεν υπάρχει πια στην Ελλάδα και όλοι αγωνίζονται για να φέρουν εις πέρας τις βασικές τους ανάγκες. Εσείς συνεχίζετε να μιλάτε για περαιτέρω φορολόγηση των πάντων. 
Τα νούμερα –όχι εντός εισαγωγικών- που τόσο πολύ αγαπάτε και πιστεύετε σας διαψεύδουν πανηγυρικά. Αυξήσατε τον ειδικό φόρο κατανάλωσης στο πετρέλαιο, με την ελπίδα ότι θα αυξηθούν τα έσοδα του δημοσίου από το συγκεκριμένο φόρο. Αντιθέτως, τα έσοδά σας μειώθηκαν κατά 14%, ενώ την ίδια στιγμή εκατοντάδες χιλιάδες Έλληνες αδυνατούν να βάλουν πετρέλαιο στα σπίτια τους για το αυτονόητο, που είναι να ζεσταθούν. Φανταστείτε ότι η Γερμανία έχει τιμή πετρελαίου 0,89 και η «πλούσια» Ελλάδα έχει 1,33. 
Για τα τέλη κυκλοφορίας μια άλλη φαεινή ιδέα που είχατε πριν λίγα χρόνια και τα αυξήσατε δραματικά είχε ως αποτέλεσμα εκατοντάδες χιλιάδες Έλληνες συμπολίτες μας να παραδίδουν τις πινακίδες των αυτοκινήτων τους, να ταλαιπωρούνται ώρες και μέρες στις εφορίες για να παραδώσουν τις πινακίδες και το κράτος να βλέπει τα έσοδά του από τα τέλη κυκλοφορίας συνεχώς να φθίνουν.
Οι παράλογες και πάρα πολλές αυξήσεις στα διόδια σε όλο το ελληνικό οδικό δίκτυο, καθώς και οι πολλοί νέοι σταθμοί διοδίων, που κατόπιν συμφωνιών που είχατε με τους μεγαλοεργολάβους τους παραχωρήσατε τα πάντα και τους δώσετε και το δικαίωμα να εισπράττουν διόδια παντού, ακόμα και σε δρόμους που δεν υπάρχουν, όλα αυτά είχαν ως αποτέλεσμα να μειωθεί δραματικά η κίνηση των οχημάτων, να μειωθούν τα έσοδα και οι ίδιοι οι εργολάβοι να κλαψουρίζουν τώρα ότι δεν έχουν έσοδα και να ζητάνε ποινικές ρήτρες ή περαιτέρω οικονομική ενίσχυση.
Το ίδιο και με τη ΔΕΗ, με τις συνεχείς αυξήσεις, αλλά και με τη φαεινή ιδέα του κ. Βενιζέλου να μπουν και κάποια τέλη, το λεγόμενο «χαράτσι», μέσα στο λογαριασμό της ΔΕΗ. Αυτό έχει ως αποτέλεσμα δεκάδες χιλιάδες οικογένειες να μην έχουν αυτή τη στιγμή τη δυνατότητα να έχουν ρεύμα, γιατί είναι κομμένο και εκατοντάδες χιλιάδες να κάνουν συνεχείς διακανονισμούς. Ποιό το αποτέλεσμα; Τα έσοδα της ΔΕΗ να φθίνουν δραματικά, η ΔΕΗ να διαμαρτύρεται και να θέλει νέες αυξήσεις, που εσείς πολύ ευχαρίστως θα δώσετε. 
Σε όποιον τομέα ασκείτε φορομπηχτική πολιτική, είχατε τα ακριβώς αντίθετα αποτελέσματα. Και εδώ βρίσκεται η μεγάλη διαφορά μεταξύ ημών, της Χρυσής Αυγής και υμών, της συγκυβερνήσεως. Εμείς δεν θα κάναμε μείωση στο φόρο πετρελαίου ή στους λογαριασμούς της ΔΕΗ γιατί θα θέλαμε περισσότερα έσοδα. Αν αυτό γινόταν, θα το κάναμε γιατί έτσι προστάζει το Σύνταγμα της πατρίδας μας, όπου πρέπει να είμαστε στο πλευρό και πάνω από κάθε Έλληνα πολίτη. Θα το κάναμε, λοιπόν, για να έχουν τη δυνατότητα να έχουν θέρμανση και τη δυνατότητα να έχουν τα βασικά αγαθά, όπως είναι το ηλεκτρικό ρεύμα. 
Αυτό θα πρέπει να το ξέρετε και εσείς, γιατί θα βρίσκεστε στις θέσεις που βρίσκεστε για να προασπίσετε τον ελληνικό λαό, που πεθαίνει από το κρύο και τις αυτοκτονίες, που τον οδήγησαν οι βλακώδεις –για να μην πω τίποτε πιο χονδρό- αποφάσεις και επιλογές σας. 
Επικαλείστε την ανάπτυξη, αλλά μ' αυτό το έκτρωμα που φέρατε, τη μόνη ανάπτυξη που μπορεί να διακρίνει κανείς, είναι αυτή των ξένων επενδυτών που σαν κοράκια, σαν ύαινες έχουν πέσει πάνω στην ξεπουλημένη από εσάς δημόσια, αλλά και ιδιωτική περιουσία. Αναγκάζεται ο ελληνικός λαός και την ξεπουλάει ή του την κατάσχετε «για ψύλλου πήδημα» και η οποία σίγουρα δεν ανήκει σε αυτούς ούτε σε εσάς, αλλά στον ελληνικό λαό, που έχει χύσει ποταμούς αίματος, για να τη θεωρεί ως δική του και όχι ως κάποιου αλλοδαπού και εσχάτως κάποιου Οθωμανού, όπως πάτε να μετατρέψετε την περιουσία του ελληνικού λαού με το να ξεπουλάτε όλες τις μαρίνες σε Τούρκους, με το να έχετε τη «Ziraat Bank» στη Θράκη να αλωνίζει και να είναι ο βασικός οικονομικός παράγοντας ο οποίος δίνει εκατοντάδες εκατομμύρια και δισεκατομμύρια ευρώ ή δολάρια στους Μουσουλμάνους για «να τους έχει του χεριού της» η Τουρκία. Τώρα, επεκτείνεται και προς Νότο, προς Αθήνα. Θα αρχίσει να δίνει και σε Έλληνες πολίτες δάνεια, υποθηκεύοντας τα πάντα. 
Το ίδιο γίνεται και με άλλες παράξενες κινήσεις, όπως το ότι η Υπουργός Τουρισμού είχε πολύ σοβαρή συνεργασία με τις τουρκικές αερογραμμές για περαιτέρω ανάπτυξη εντός της Ελλάδος. Μιλάμε για άκρως παράλογα και τρελά πράγματα τα οποία δεν έχουν καμμία απολύτως λογική. 
Η διαφορά της Χρυσής Αυγής με όλους αυτούς τους τοκογλύφους και τους διάφορους «οικονομικούς παράγοντες» εντός ή εκτός Ελλάδος είναι ότι εμείς θα θέλαμε να υπάρχει ένα εθνικό τραπεζικό σύστημα, το οποίο θα βοηθάει τους Έλληνες πολίτες να αναπτύσσονται και όχι να τους απομυζά και να τους παίρνει μέχρι και την τελευταία δεκάρα από την τσέπη τους. 
Στο εν λόγω «φορολογικό» νομοσχέδιο βλέπουμε άρθρα, υποάρθρα, πολλά χαρτιά, αλλά από ουσία τίποτα. Λέτε ότι απλοποιήσατε το φορολογικό σύστημα, θεσπίζοντας μόνο τρεις κλίμακες και έχετε βάλει μέσα σε αυτές τις τρεις κλίμακες όλη την Ελλάδα, ευπαθείς κατηγορίες, ειδικές κατηγορίες, όλοι μαζί. Τέλος, ισχυρίζεστε ότι δεν μειώνεται το εισόδημά τους. Πώς δεν μειώνεται, όταν με τις δραματικές μειώσεις που έχετε κάνει στο εισόδημα μέχρι τώρα, αλλά και τις πάρα πολλές κρατήσεις και το κόψιμο των διαφόρων επιδομάτων, το αποτέλεσμα είναι τραγικό και σαφώς δεν είναι υπέρ της τσέπης του ελληνικού λαού;
Καταθέτουμε εδώ και δύο επιδόματα του ΟΓΑ, όπου φαίνεται η τεράστια διαφορά που υπάρχει μεταξύ του σήμερα και προ δύο μηνών. 
(Στο σημείο αυτό ο Βουλευτής κ. Παναγιώταρος Ηλίας καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Για όλους όσους βρίσκονται σε δραματική οικονομική κατάσταση και χρωστάνε στην εφορία, στο ΤΕΒΕ, στο ΙΚΑ, χρωστάνε παντού, είχατε υποσχεθεί σαράντα οκτώ δόσεις για τα ληξιπρόθεσμα χρέη. Ήρθε η τρόικα, σας τράβηξε το αυτάκι και το πήρατε πίσω. Καταθέσαμε τροπολογία, δεν ξέρουμε εάν θα εισακουστεί, αλλά δεν έχει καμμία σημασία. 
Επιβάλλετε και διατάσσετε τους Έλληνες πολίτες να συλλέξουν το 25% των εισοδημάτων τους σε αποδείξεις. Όμως, σε αυτές τις αποδείξεις δεν συμπεριλαμβάνονται η ΔΕΗ, ο ΟΤΕ, η ΕΥΔΑΠ, η κινητή τηλεφωνία, οι τέσσερις πιο βασικοί λογαριασμοί που πληρώνει ένας οικογενειακός προϋπολογισμός. Τους αναγκάζετε, λοιπόν, να συλλέξουν 25% των εισοδημάτων τους από τσιγάρα, παπούτσια, καφέδες, σουβλάκια και δεν ξέρω και εγώ τι άλλο. Πράγματα απίστευτα, παράλογα και ανέφικτα. 
Το άρθρο 2 αναφέρεται στις μετοχές και τις κινητές αξίες. Θεσπίζετε αύξηση των φόρων μεταβίβασης μετοχών, αλλά από 1ης Απριλίου 2013. Αφήνετε τρεισήμισι μήνες κενό, ώστε να γίνουν τα απαραίτητα παιχνίδια, που πρέπει να γίνουν πάνω ή κάτω από το τραπέζι για όλους αυτούς τους «μεγαλοεπενδυτές» που θα κερδίσουν πάλι εκατοντάδες ή και δισεκατομμύρια ευρώ από αυτές τις συναλλαγές.
Στα άρθρα 3 και 4 μιλάτε για τους επαγγελματίες και τους γεωργούς. Υποσχεθήκατε οικονομική ανάπτυξη. Προχθές, έκλεισε το εργοστάσιο της «ΣΕΛΜΑΝ» στην Εύβοια. Η «ΑΓΝΟ» στο άρθρο 99, «ALEX PACK» στο άρθρο 99, «SPRIDER» στο άρθρο 99. Και πάει λέγοντας. Η κατάσταση θα συνεχιστεί όλο το 2013 με τέτοια αρνητικά φαινόμενα και σαφώς καμμία οικονομική ανάπτυξη. Θα υπάρχει μόνο πτώχευση και αυτοκτονίες. 
Σας το έχουμε πει χίλιες φορές και δεν έχετε πάει ούτε μία φορά μία βόλτα στο εμπορικό τρίγωνο της Αθήνας να μιλήσετε με καταστηματάρχες, με εμπόρους, να τους ρωτήσετε τι γίνεται, να δείτε ότι τα περισσότερα μαγαζιά είναι κλειστά και αυτά που είναι ανοικτά, είναι σαν ζόμπι έτοιμα να πεθάνουν λίαν συντόμως. 
Φορολογείτε τις μεταβιβάσεις ακινήτων. Αυτήν τη στιγμή η αγορά ακινήτων βρίσκεται σε απόλυτη ακινησία και απραξία. Δεν κινείται τίποτα, διότι δεν υπάρχει ευρώ στην αγορά για το τίποτα. Το μόνο που καταφέρατε με όλα αυτά τα χαράτσια που έχετε φορτώσει τον ελληνικό λαό δύο χρόνια τώρα, είναι να κάνετε τους Έλληνες ιδιοκτήτες να πληρώνουν ενοίκιο για την ιδιοκτησία τους. Πρωτοφανές και παγκόσμια πρωτοτυπία.
Στο άρθρο 6 έχουμε την παρακράτηση φόρου. Από ποιους για ποιον; Όταν δεν υπάρχει σάλιο και ζητάτε παρακράτηση φόρου περιμένετε να εισπράξετε τίποτα; 
Στα άρθρα 7, 8 και 9 μιλάτε για τα δικαιώματα και τις υποχρεώσεις που έχει το κράτος και οι πολίτες απέναντι στον άλλον. Απ’ ό,τι ξέρουμε όμως όλοι, υπάρχουν μόνο υποχρεώσεις των πολιτών απέναντι στο κράτος και καμμία υποχρέωση του κράτους προς τους πολίτες. Εδώ, υπάρχουν δεκάδες δισεκατομμύρια χρωστούμενα από το κράτος, τα οποία δεν μπορεί να τα εισπράξει κανένας και την ίδια στιγμή βγαίνουν οι περιουσίες τους σε πλειστηριασμό για πολύ μικρότερα ποσά.
Πάμε στο άρθρο 12, όπου αφορά θέματα τεκμηρίωσης ενδοομιλικών συναλλαγών. Τι ωραία! Αυτό ήταν το πρόβλημα, να θεσπίσουμε νέους κανόνες ή νέους νόμους, όταν ο κ. Παπακωνσταντίνου ως Υπουργός κρατούσε θαμμένη στα συρτάρια του την υπόθεση «KRAFT CADBURY» στην οποία εμπλεκόταν η εξαδέλφη του και με το που άλλαξε ο Υπουργός αμέσως επιβλήθηκε το πρόστιμο του 1,2 εκατομμυρίων ευρώ στην εν λόγω εταιρεία. Άρα το πρόβλημα δεν είναι να υπάρχουν νόμοι ή διατάξεις, αλλά πολύ απλά να εφαρμόζονται και να ελέγχονται οι προϊστάμενοι αυτών των υπηρεσιών. 
Ένα άλλο παράξενο και αστείο που είδαμε και στην επιτροπή, αλλά το βλέπουμε και εδώ στην Ολομέλεια, είναι να γίνονται τροπολογίες και προσθήκες από τους κυβερνητικούς εταίρους. Να κάνουν αντιπολίτευση για το θεαθήναι, για να λένε ότι κάτι έκαναν. Αφού στο τέλος θα τα ψηφίσετε όλα, αφήστε το, μην κοροϊδεύετε τον κόσμο. Λέτε ότι πονάτε. Σας έπιασε ο πόνος ξαφνικά; 
Εμείς θα στηρίξουμε τις τροπολογίες και τις προσθήκες των Ανεξαρτήτων Ελλήνων για τη μείωση του ειδικού φόρου κατανάλωσης, καθώς και του ΣΥΡΙΖΑ για την επίπτωση από τις ενοποιήσεις των διαφόρων ΔΟΥ. Αν και η Χρυσή Αυγή έχει κάνει εδώ και καιρό ερωτήσεις για το συγκεκριμένο θέμα με τον κ. Κουκούτση, την κ. Ζαρούλια και τον κ. Μπούκουρα, είχαμε πάρει κάτι αστείες απαντήσεις από τους Υπουργούς. 
Επίσης, θα στηρίξουμε την τροπολογία της ΔΗΜΑΡ για έκπτωση δαπάνης από τα έσοδα για την έκτακτη εισφορά αλληλεγγύης στα φωτοβολταϊκά πάρκα, διότι είναι παράλογο και να βάζουμε εισφορά και να μην υπάρχει έκπτωση αυτής της εισφοράς από τα έσοδα. 
Και όταν φυσικά ο κ. Παπανδρέου και τα καινούργια αστέρια και εκείνης της εποχής, όπως η κ. Μπιρμπίλη έλεγαν όλοι για την «πράσινη ανάπτυξη»: «Δανειστείτε, χρεωθείτε, αυτοί είναι οι κανόνες του παιχνιδιού», να βλέπουν τώρα να αλλάζουν και άνθρωποι, οι οποίοι έχουν δανειστεί και καταχρεωθεί, να βλέπουν τώρα να χρειάζεται να πληρώσουν περαιτέρω και επιπλέον εισφορές. 
Και μιας και είπαμε για την κ. Μπιρμπίλη, τι έγινε τελικά με τα 15.000 που εισπράττει το μήνα, για να κάθεται και να σουλατσάρει στο Παρίσι; Κάναμε καμμία περικοπή, κύριε Υπουργέ, στην κ. Μπιρμπίλη και στην κάθε κ. Μπιρμπίλη;  Όχι βέβαια! Όπως επίσης, και στην κ. Αγγελοπούλου που πληρωνόταν το 1998 ως πρέσβυς προσωπικοτήτων και έπαιρνε δεκάδες χιλιάδες ευρώ. Ουδέν σχόλιον! 
Όλα αυτά σε μια ακμάζουσα οικονομία -αν η οικονομία μας ήταν υγιής- όλα αυτά τα άρθρα, τα υποάρθρα, τα ανθυποάρθρα, αυτού ή κάποιου άλλου φορολογικού νομοσχέδιου, οποιουδήποτε κόμματος ίσως να είχαν αξία συζητήσεις για το τι είναι καλύτερο ή τι είναι χειρότερο, αλλά αυτή τη στιγμή δεν έχουν απολύτως καμμία αξία για τη οικονομία μας είναι νεκρή. Και δεν κάνετε τίποτε απολύτως για επανεκκίνηση της οικονομίας. Δεν ασχολείστε με την πρωτογενή παραγωγή, με τη διαφύλαξη των ελληνικών προϊόντων και των Ελλήνων εργαζομένων. Δεν ασχολείστε με τίποτα, παρά μόνο βάζετε φόρους, φόρους, φόρους. Φορολογείτε τους πάντες και τα πάντα χωρίς καμμία εξαίρεση. Ή μάλλον, έχουμε δυο καλές εξαιρέσεις: η μια είναι οι τράπεζες που έχουν ένα ειδικό καθεστώς όπου δεν φορολογούνται και φυσικά η δεύτερη κατηγορία είναι οι Βουλευτές οι οποίοι θα έπρεπε να φορολογούνται από το πρώτο ευρώ και όχι με διάφορους νομούς και παραθυράκια να ξεφεύγουν της φορολογίας. 
Το τραπεζικό σύστημα, το οποίο τόσο πολύ στηρίζετε, είναι και η βασική αιτία για την κατάντια της χώρας μας. Βλέπετε ανθρώπους σαν τον κ. Λαυρεντιάδη -πολύ καλός φίλος πάρα πολλών πολιτικών, παρακαλάγατε πολύ για μια φωτογραφία μαζί του- είδαμε το σκάνδαλο της Αγροτικής όπου ξεπουλήθηκε έναντι πινακίου φακής. Και τώρα βλέπουμε ότι η Αγροτική πουλάει το 10% της Αττικής Οδού, το  οποίο το κατέχει, για το ίδιο ποσό που αγόρασε η Τράπεζα Πειραιώς την Αγροτική. Μιλάμε για απίστευτα πράγματα, για αίσχη, που θα έπρεπε ήδη οι εισαγγελείς να ψάχνουν και να καταλογίζουν ευθύνες. Είναι μόνο φορομπηχτική πολιτική αυτό το οποίο κάνετε και τίποτε άλλο. 
Τα παιδιά και οι πολύτεκνοι για εσάς, αποτελούν τεκμήριο. Για μας, για τη Χρυσή Αυγή αποτελούν ευλογία και τη μόνη ελπίδα του έθνους, άρα ποτέ δεν θα στερούσαμε με τα επιδόματα από τις οικογένειές τους, αντιθέτως θα επιδοτούσαμε για περισσότερα παιδιά.
Λέτε όχι στην πρωτογενή παραγωγή, λέμε ναι στην πρωτογενή παραγωγή. Δεν θέλετε καμμία ανάπτυξη και το βλέπουμε αυτό πολύ καλά και στους δύο πυλώνες της οικονομίας μας, το βαρύ πυροβολικό μας, τη ναυτιλία και τον  τουρισμό. Για τη ναυτιλία βλέπετε ότι όλο και περισσότερα πλοία αλλάζουν σημαία, όλο και περισσότερες εταιρείες φεύγουν στο εξωτερικό. Και εσείς κάνετε και το επίσης καλό, να φορολογήσετε περαιτέρω τους αξιωματικούς και τα ελληνικά πληρώματα των πλοίων. 
Για τον τουρισμό τι να πούμε; Εδώ, δεν έχετε κάνει το αυτονόητο να μειωθεί ακόμα ο ΦΠΑ σε 9% ή 13% στην εστίαση για να μπορούμε να είμαστε αγωνιστικοί. Σε δύο μήνες αρχίζει καινούργια τουριστική σεζόν κι ακόμα εσείς συζητάτε με τις «TURKISH AIRLINES» για να κάνουμε εμπορικές συναλλαγές εντός της Ελλάδας. 
Λοιπόν, είστε ανειλικρινείς εδώ και σαράντα χρόνια. Είστε αποτυχημένοι εδώ και σαράντα χρόνια. Και έχετε και πολλούς απατεώνες εδώ ανάμεσά σας, εδώ και σαράντα χρόνια. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Γι’ αυτό το πολιτικό σύστημα δεν σας θέλει. Ο κόσμος δεν θα θέλει. Κανείς δεν θα θέλει και πολύ σύντομα θα σας αλλάξει όλους. Ξεγελάσατε τους μικροομολογιούχους. Ξεγελάσατε τους πάντες. Γίνατε τρία κόμματα σε ένα για να μπορέσετε να επιβιώσετε, για να παρακαλέσετε σαν ζήτουλες για την επόμενη δόση τον άλλο μήνα, όπου φυσικά δεν θα σας βγαίνουν τα νούμερα και τα χρειαστείτε να πάρετε κι άλλα μέτρα και να ξαναπείτε ψέματα στον ελληνικό λαό -ψέματα, ψέματα, ψέματα- να βάλετε και άλλους φόρους και ποιος ξέρει τι άλλο θα γίνει.","ΗΛΙΑΣ ΠΑΝΑΓΙΩΤΑΡΟΣ",385
"4910"," Συντομεύετε παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4911"," Πού θα φτάσετε την ανεργία; Την φτάσετε στα 26%. Υπολογίζατε κάτω από 25% και ήδη είναι σε 26% και οδεύει προς τα επάνω.
Πού θα οδηγήσετε το δημογραφικό πρόβλημα; Ο πληθυσμός φθίνει. Πόσους ακόμα θα οδηγήσετε στην αυτοκτονία; Πόσοι ακόμα θα οδηγηθούν στα ψυχιατρεία, στα ψυχοφάρμακα, στην τρέλα; Πόσους ακόμα θα οδηγήσετε στη μετανάστευση; Πόσους άστεγους ακόμα θα δημιουργήσετε; Πόση καταστροφή ακόμη θα δημιουργήσετε;
 Ε, λοιπόν, δεν είναι αυτή η Ελλάδα που θέλουμε, δεν είναι αυτή η Ελλάδα που ονειρεύεται η Χρυσή Αυγή, δεν είναι αυτή η Ελλάδα και αυτό δεν θα σας αφήσουμε να το πραγματοποιήσετε. Και δεν θα σας αφήσουμε να ολοκληρώσετε το βίτσιο σας να καταστρέψετε το ελληνικό έθνος.","ΗΛΙΑΣ ΠΑΝΑΓΙΩΤΑΡΟΣ",385
"4912"," Έχετε και τη δευτερολογία σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4913"," Σας ευχαριστώ.
(Χειροκροτήματα από την πτέρυγα της Χρυσής Αυγής)","ΗΛΙΑΣ ΠΑΝΑΓΙΩΤΑΡΟΣ",385
"4914"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι δύο μαθήτριες και ένας εκπαιδευτικός από το 10ο Δημοτικό Σχολείο Γλυφάδας.
Η Βουλή τούς καλωσορίζει. 
Καλή πρόοδο.
(Χειροκροτήματα απ’ όλες τις πτέρυγες της Βουλής)
Το λόγο έχει η Ειδική Αγορήτρια της Δημοκρατικής Αριστεράς κ. Ασημίνα Ξηροτύρη-Αικατερινάρη.
Ορίστε, κυρία Ξηροτύρη, έχετε το λόγο για 15 λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4915"," Ευχαριστώ, κύριε Πρόεδρε. 
Κύριοι συνάδελφοι, δεν βλέπω πολλούς στο ακροατήριο, ίσως γιατί δεν υπάρχει πιθανότητα κατάθεσης αντισυνταγματικότητας του νομοσχεδίου ή κάποιο άλλο θέμα συμβαίνει.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"4916"," Νομίζετε!","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"4917"," Ναι, νομίζω. 
Αγαπητοί συνάδελφοι, η κοινωνία δοκιμάζεται. Οι πολίτες έκαναν και κάνουν ακόμη, πολλές θυσίες και το χρέος μας είναι να πιάσουν τόπο και να αρχίσει σιγά-σιγά η σταθεροποίηση και ανάκαμψη της χώρας. 
Το πρώτο βήμα και σταθεροποίηση έγινε με τελευταίες αποφάσεις του EUROGROUP. Η χώρα παραμένει στη Ευρωζώνη, αλλά είναι ανάγκη να πορευθεί σταθερά στην αντιμετώπιση των οικονομικών και κοινωνικών προβλημάτων και αδιεξόδων που έχει. Απομένουν να κάνουμε πάρα πολλά και κυρίως να δημιουργήσουμε -γιατί και το 2013 και το 2014 θα είναι ακόμη δύσκολο- ένα κοινωνικό δίχτυ προστασίας των οικονομικά ασθενέστερων. Να συμβάλουμε στην επανεκκίνηση της αναπτυξιακής διαδικασίας βάζοντας συγκεκριμένους στόχους, κυρίως τη δημιουργία σταθερών θέσεων εργασίας. Αλλά και να προωθήσουμε άμεσα τις διαδικασίες για τα μέτρα εξυγίανσης πολιτικού συστήματος, της ορθής λειτουργίας του κράτους, της πάταξης της διαφθοράς και της διαπλοκής. Το τελευταίο συνδέεται άμεσα με την πολιτική επικαιρότητα, λίστα Λαγκάρντ και λοιπές λίστες και βέβαια και με το νομοσχέδιο που συζητάμε σήμερα δηλαδή για «τις ρυθμίσεις της φορολογίας εισοδήματος και λοιπές διατάξεις» όπως και την ανάγκη άμεσης προώθησης ενός δίκαιου και αποτελεσματικού φορολογικού συστήματος, παράλληλα με ένα ειδικό, σύγχρονο και αποτελεσματικό σύστημα μέτρων και ελεγκτικών μηχανισμών για την πάταξη της φοροδιαφυγής, της εισφοροδιαφυγής, του λαθρεμπορίου και γενικά της παραοικονομίας. 
Πράγματι, η πολιτική επικαιρότητα συνδέεται άμεσα με τα θέματα που συζητάμε σήμερα, τα θέματα της φοροδιαφυγής και της διαφυγής κεφαλαίων στο εξωτερικό. 
Η πολιτική πρωτοβουλία της Βουλής για τη διερεύνηση των ποινικών και πολιτικών ευθυνών, οι οποίες προκύπτουν από σαφείς ενδείξεις όπως αποτυπώνονται στο φάκελο που διαβιβάστηκε από τον Άρειο Πάγο πρέπει να στοχεύει στην πλήρη διαλεύκανση της υπόθεσης της λίστας Λαγκάρντ αλλά και στον πλήρη καταλογισμό ευθυνών για κάθε εμπλεκόμενο πρόσωπο. 
Η Δημοκρατική Αριστερά ανέδειξε πρώτη τη σημασία της υπόθεσης της λίστας Λαγκάρντ και της πλήρους αξιοποίησής της, όπως και όλων των άλλων που υπάρχουν για τη διαφυγή κεφαλαίων στο εξωτερικό, όσο και όλων των υποθέσεων φοροδιαφυγής και λαθρεμπορίου, με πολλαπλές ανακοινώσεις μας και κυρίως με συστηματικές ερωτήσεις επανειλημμένα στη Βουλή και με σχετική επερώτηση, με ολοκληρωμένο τρόπο θέσαμε τα θέματα και τις προτάσεις μας για την αποτελεσματική αντιμετώπιση των προβλημάτων αυτών. Είναι για εμάς πρώτιστο το καθήκον να προχωρήσουμε με διαφάνεια, πλήρη έλεγχο, αλλά και χρονοδιάγραμμα ενεργειών, ώστε να αποκατασταθεί το δημόσιο συμφέρον, να ικανοποιηθεί το κοινό αίσθημα του λαού μας. Η κοινωνία που δοκιμάζεται απαιτεί και τη διαλεύκανση της υπόθεσης με την απόδοση ευθυνών, όχι μόνο για την λίστα Λαγκάρντ, αλλά και για την αντιμετώπιση όλων των άλλων υποθέσεων εκτεταμένης φοροδιαφυγής και παραοικονομίας. 
Όσον αφορά το σχέδιο νόμου που συζητάμε και γενικότερα την ανάγκη ενός νέο φορολογικού συστήματος και την ανάγκη μέτρων πάταξης της φοροδιαφυγής, γνωρίζουμε πολύ καλά ότι τα έσοδα του κράτους κατά κύριο λόγο προέρχονται από τη φορολογία. Παρά ταύτα, το φορολογικό σύστημα της χώρας παραμένει ανεπαρκές, άδικο και συνεχώς μεταβαλλόμενο. Χαρακτηρίζεται από άνιση και άδικη κατανομή των φορολογικών βαρών των οικονομικά αδυνάτων προς όφελος αυτών που αποκτούν μεγάλα εισοδήματα, από την απώλεια εσόδων μέσω φοροαπαλλαγών για τους μη έχοντες ανάγκη, τη μη συστηματική εφαρμογή του «πόθεν έσχες» των φορολογούμενων πολιτών, την ειδοποίηση μεγάλου μέρους των φορολογικών εσόδων από παράνομες συναλλαγές φορολογούμενων και οργάνων φοροελεγκτικών μηχανισμών του κράτους. Αποτέλεσμα είναι να υπάρχει μεγάλη ανάπτυξη της φοροδιαφυγής και εισφοροδιαφυγής και της παραοικονομίας που ανέρχεται στο 30% έως 35% του ΑΕΠ της χώρας. 
Για τη ριζική αλλαγή αυτής της παθογόνου κατάστασης είναι αδήριτη ανάγκη η βελτίωση και η μεταρρύθμιση του φορολογικού συστήματος στην κατεύθυνση της αναλογικής και καθολικής συμβολής των πολιτών στα φορολογικά βάρη με δίκαιη και προοδευτική φορολόγηση των εισοδημάτων, με διεύρυνση της φορολογικής βάσης. Μεταξύ των άλλων στην προγραμματική συμφωνία των τριών κομμάτων κυρίαρχο είναι το ζήτημα για ένα νέο φορολογικό σύστημα που θα προκύψει με ευρεία συναίνεση και σταθερότητα για τα επόμενα δέκα χρόνια με θέσπιση περιουσιολογίου και «πόθεν έσχες», με δίκαιη και αναλογική κατανομή των φόρων, με διεύρυνση της φορολογικής βάσης ταυτόχρονα με τη σταδιακή μείωση φόρων και εισφορών, με την πάταξη της φοροδιαφυγής και της παραοικονομίας. Ήλθε η ώρα για αποφασιστικές ενέργειες στον τομέα της πάταξης της φοροδιαφυγής που συνιστά την απαραίτητη προϋπόθεση για τη σταθεροποίηση της οικονομίας, διαφορετικά θα επιβαρύνονται διαρκώς οι συνεπείς φορολογούμενοι και αυτό είναι το μεγάλο αδιέξοδο. Η Κυβέρνηση πρέπει να επιταχύνει το βηματισμό για την έμπρακτη καταπολέμηση της φοροδιαφυγής και ως το Μάρτιο να κατατεθεί το ολοκληρωμένο νομοσχέδιο για τη φορολογική μεταρρύθμιση και την υλοποίηση όλων των διαχρονικών εξαγγελιών.
Σε αυτό στηρίζεται η σημαντική και βαθιά κοινωνική πρόταση της Δημοκρατικής Αριστεράς για τη ρήτρα δημοσιονομικού ισοδυνάμου στα δύσκολα μέτρα της δημοσιονομικής προσαρμογής. Η ρήτρα ισοδυνάμων λοιπόν περνά πλέον και μέσα από την αποφασιστικότητα της πολιτείας να οργανώσει σ’ όλα τα επίπεδα τη δράση της για την πάταξη της φοροδιαφυγής. Η λύση του προβλήματος αυτού είναι ζήτημα ηθικής τάξης και κοινωνικής δικαιοσύνης και δεν επιδέχεται ούτε μία μέρα αναβολή. 
Επιμένουμε, λοιπόν, ότι και στο παρόν νομοσχέδιο, παρά τον καθαρά δημοσιονομικό χαρακτήρα του -αφορά ρυθμίσεις φορολογίας εισοδήματος- έπρεπε ήδη να υπάρχουν τα πρώτα μέτρα και βήματα καταπολέμησης της φοροδιαφυγής για να περιοριστεί ο κίνδυνος περαιτέρω ενίσχυσής της.
Η Δημοκρατική Αριστερά στο σχετικό διάλογο που έγινε για τα θέματα αυτά έχει καταθέσει έγκαιρα ένα κείμενο που περιέχει το σύνολο των προτάσεών μας για τη φορολογία. Το κείμενο του νομοσχεδίου που συζητάμε σήμερα έχει σαν στόχο τη διασφάλιση επιπλέον 2,2 δισ. ευρώ από τη φορολογία, μέρος του πακέτου των 13,5 δισ. που η Ελλάδα έπρεπε να καλύψει ως συμβατική υποχρέωση. Το συγκεκριμένο νομοσχέδιο δεν είναι αυτό που θα πατάξει την παραοικονομία και τη φοροδιαφυγή και θα διασφαλίσει τους αναγκαίους κρατικούς μηχανισμούς και τις διαδικασίες. Πρέπει να υπάρξει ένα νέο σε αυτήν την κατεύθυνση και έχουμε επιμείνει και επιμένουμε να έρθει όσο το δυνατόν συντομότερα, τουλάχιστον στο επόμενο τρίμηνο. 
Οι επιμέρους προτάσεις του νομοσχεδίου δεν εντάσσονται στη συνολική φιλοσοφία και την οπτική του κόμματός μας που θέλει ένα ολοκληρωμένο, ενιαίο φορολογικό σύστημα. Με την έννοια αυτή αντιμετωπίζουμε το νομοσχέδιο ως μία αναγκαία για τις συνθήκες που διέρχεται η χώρα υπόθεση και συμβάλαμε στο να διορθωθεί, όπως και συμβάλλουμε σ’ όλη αυτή την κοινοβουλευτική διαδικασία ώστε αρκετές διατάξεις του ακόμα να βελτιωθούν. Γι’ αυτό καταθέσαμε μία σειρά από πολύ ουσιαστικές τροπολογίες. 
Τα θετικά σημεία του νομοσχεδίου: Μισθωτοί και συνταξιούχοι με ατομικό εισόδημα έως 24.000 ευρώ ανά έτος θα πληρώσουν λιγότερο φόρο, δηλαδή το 80% των μισθωτών και συνταξιούχων ελαφρύνεται φορολογικά. Το πραγματικό αφορολόγητο όριο αυξάνεται από τα 5.000 ευρώ στα 9.000 ευρώ. Οι εργαζόμενοι με μπλοκάκια αντιμετωπίζονται ως οιονεί μισθωτοί. Είναι μία πρότασή μας που υιοθετήθηκε, δηλαδή φορολογούνται βάσει της κλίμακας μισθωτών, άρα κερδίζουν την απομείωση φόρου 2.100 ευρώ. Εξαιρούνται από την καταβολή του τέλους επιτηδεύματος των 650 ευρώ ανά έτος. Για πρώτη φορά είναι υποχρεωτική η δήλωση όλων των εισοδημάτων των φορολογουμένων, ανεξαρτήτως αν αυτά έχουν φορολογηθεί αυτοτελώς. Είναι πρόταση και της Δημοκρατικής Αριστεράς που υιοθετήθηκε. Αυτό αποτελεί το πρώτο βήμα για το περιουσιολόγιο. Ενισχύει την ελεγκτική δυνατότητα των υπηρεσιών και αυξάνει τα φορολογικά έσοδα λόγω της αύξησης των εσόδων από τις διάφορες εισφορές. 
Στοιχεία του νομοσχεδίου που παραμένουν και πρέπει να βελτιωθούν και γι’ αυτό έχουμε καταθέσει εγκαίρως τις τροπολογίες μας: Το νομοσχέδιο φορολογεί τα εισοδήματα βάσει της πηγής προέλευσης. Η πολυδιάσπαση του τρόπου φορολόγησης έχει ως συνέπεια τη σημαντική φοροελάφρυνση των πλουσιοτέρων, γιατί σπάνια τα εισοδήματά τους προέρχονται μόνο από μία πηγή. Κατ’ εμάς όλα τα εισοδήματα πρέπει να αθροίζονται σε μία κλίμακα και να φορολογούνται βάσει αυτής, όπως παραδείγματος χάριν γίνεται στη Γερμανία και σε άλλες χώρες. Οι ελεύθεροι επαγγελματίες, οι μικρομεσαίες επιχειρήσεις, αυτοί με τα χαμηλά εισοδήματα αντιμετωπίζονται ως συλλήβδην φοροφυγάδες και φορολογούνται με πολύ υψηλότερους φορολογικούς συντελεστές με κίνδυνο περαιτέρω ενίσχυσης της φοροδιαφυγής, πέρα από τη μεγάλη αδικία που προκύπτει απ’ αυτή τη φορολόγηση. Δεν περιλαμβάνονται υφιστάμενα σήμερα μέτρα καταπολέμησης της φοροδιαφυγής, αποδείξεις, επιστροφές κ.λπ., με κίνδυνο την περαιτέρω ενίσχυση της φοροδιαφυγής. Οι φορολογούμενοι με το ίδιο εισόδημα πληρώνουν τον ίδιο φόρο, ανεξαρτήτως του αριθμού των παιδιών που μπορεί να έχουν. 
Παρά τις σημαντικές βελτιώσεις που έχουν γίνει σ’ αυτό το θέμα με τα επιδόματα –θα αναφερθώ παρακάτω- παραμένουν ακόμα ορισμένα ανοικτά θέματα. Επικεντρώνουμε, λοιπόν, τις προτάσεις μας κατά σειρά προτεραιότητας στα παρακάτω θέματα για τα οποία έχουμε καταθέσει τις τροπολογίες μας: Ζητάμε την τροποποίηση της παραγράφου 1β του άρθρου 1 που αφορά στην αλλαγή της κλίμακας φορολόγησης των εισοδημάτων από ατομική επιχείρηση και ελεύθερο επάγγελμα προκειμένου να αποφευχθεί η επαχθής όντως φορολόγηση που προκύπτει από το νομοσχέδιο για τα χαμηλά εισοδήματα των κατηγοριών αυτών σε μία περίοδο βαθύτατης κρίσης. 
Συγκεκριμένα προτείνουμε η φορολόγηση των πρώτων 20.000 ευρώ να γίνει με συντελεστή 20% έναντι του 26%. Στο ζήτημα αυτό επιμένουμε, κύριε Υπουργέ. Κατά τη συζήτηση με τους φορείς ειπώθηκε απ’ όλους ότι πράγματι υπάρχει μία σημαντική αδικία. Φορολογούνται με άδικο τρόπο τα χαμηλά εισοδήματα των ελεύθερων επαγγελματιών και ευνοούνται τα υψηλά εισοδήματα των ανώνυμων εταιρειών. 
Ζητάμε την τροποποίηση της παραγράφου 1δ του άρθρου 1 με την οποία αντικαθίσταται η πρόβλεψη του σχεδίου νόμου για αυτοτελή φορολόγηση των εισοδημάτων από μισθούς ακινήτων, προτείνοντας η φορολόγηση των μισθωμάτων από ακίνητα να γίνεται με βάση την κλίμακα του κυρίου εισοδήματος του φορολογούμενου και στην περίπτωση που ο φορολογούμενος δεν έχει εισοδήματα από άλλη πηγή, να φορολογείται με βάση την κλίμακα των μισθωτών. 
Υπάρχουν επίσης τα θέματα που αφορούν στην αντιμετώπιση των παιδιών και κυρίως των πολύτεκνων οικογενειών.
Πράγματι, στους μισθωτούς και συνταξιούχους δίδονται 2.100 ευρώ –γίνεται αυτόματη απομείωση φόρου- στο τέλος του έτους. Σύμφωνα με την έκθεση αξιολόγησης των συνεπειών ρυθμίσεων του νομοσχεδίου το κεφάλαιο Α΄ αποσκοπεί μεταξύ των άλλων σε τροποποίηση των κλιμακίων για τη φορολόγηση των ισοδυνάμων εις τρόπο ώστε να υπάρχει διαφοροποίηση μεταξύ μισθωτών-συνταξιούχων, μη μισθωτών και λοιπών εισοδημάτων, ανάλογα με τη φοροδοτική ικανότητα των ανωτέρω κατηγοριών. Ανάλογα με τη φοροδοτική ικανότητα επιβάλλει και  το Σύνταγμα -είναι η αρχή της φορολογίας- να γίνεται η φορολόγηση. Και η Επιστημονική Επιτροπή της Βουλής τονίζει ότι για τα θέματα της φορολόγησης της αντιμετώπισης των τέκνων δεν τηρείται αυτή η αρχή.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε  Πρόεδρε, δύο λεπτά ακόμη παρακαλώ.
Πέρα, λοιπόν, από τα θέματα της τροποποίησης του κλιμακίου με το νέο τρόπο καθορισμού του φόρου που εισάγει το νομοσχέδιο, όπου η φορολογική υποχρέωση υπολογίζεται με βάση μόνο το ύψος του εισοδήματος του φορολογούμενου, δεν διασφαλίζεται ιδιαίτερα για τις περιπτώσεις οικογενειών με παιδιά η βασική αρχή αυτής της φορολογίας, η συνταγματικά κατοχυρωμένη, δηλαδή οι φορολογούμενοι να πληρώνουν φόρο βάσει της φοροδοτικής τους ικανότητας.
Για να αποκατασταθεί αυτή η αδικία στο νομοσχέδιο έχουν προστεθεί ρυθμίσεις στην παράγραφο 6 και 7 του άρθρου 7. Έχει προστεθεί το ενιαίο επίδομα τέκνου και το πολυτεκνικό επίδομα. Πράγματι, με τις ρυθμίσεις αυτές διορθώνεται σε μεγάλο βαθμό το πρόβλημα αυτό. Εμφανίζονται, όμως, ακόμη προβλήματα και δεν διαφαίνεται κυρίως για οικογένειες με χαμηλά εισοδήματα και πάνω από τρία παιδιά ότι μπορεί και να πληρώσουν περισσότερο φόρο απ’ ό,τι πλήρωναν στο παρελθόν. Γι’ αυτό έχουμε προτείνει να υπάρξει επιπλέον αυτών των επιδομάτων αύξηση του ποσού αυτόματης απομείωσης του φόρου κατά 100 ευρώ ανά παιδί.
Θέλουμε τροποποίηση της παραγράφου 3 του άρθρου 1, γιατί θέλουμε την επαναφορά της ρύθμισης για έκπτωση φόρου από τη δαπάνη για τα ενοίκια. Συγκεκριμένα, ζητάμε με το πρώτο εδάφιο αυτής της τροπολογίας να προβλέπεται η μείωση φόρου ίσα με 10% της δαπάνης για ενοίκια πρώτης κατοικίας.
Με τη δεύτερη πρόταση της τροποποίησης θέλουμε να υπάρξει ενίσχυση του μέτρου συλλογής των αποδείξεων. Να εκπίπτει, λοιπόν, από το φόρο ποσό ίσο με 10% της δαπάνης για υπηρεσίες  κλάδων και επαγγελμάτων για τα οποία σύμφωνα με τα στοιχεία της Γενικής Γραμματείας Πληροφοριακών Συστημάτων υπάρχουν σαφείς ενδείξεις φοροδιαφυγής, ενώ το μέγιστο ποσό της μείωσης του φόρου δεν θα μπορεί να ξεπερνά τα 200 ευρώ ανά φορολογούμενο.
Επιμένουμε στην τροπολογία μας που προβλέπει την κλιμάκωση του συντελεστή παρακράτησης για τα ισοδύναμα από τόκους καταθέσεων από πράξεις repos. Δεν είναι άσχετη αυτή η τροπολογία και θα βοηθήσει να πάρουμε χρήματα, για να μπορέσουμε να στηρίξουμε τις άλλες κοινωνικές προτάσεις και βελτιώσεις που κάνουμε για το μισθολόγιο.
Θέλουμε, λοιπόν, με αυτήν την τροπολογία το ποσό των καταθέσεων έως 5.000 ευρώ να έχει τόκους αφορολόγητους. Από 5.000 ευρώ μέχρι 50.000 ευρώ να ισχύσει το 15% φορολογίας των τόκων που προβλέπει η Κυβέρνηση και για 50.000 ευρώ και πάνω η φορολόγηση να φθάσει στο 17,5%. Δεν είναι το μέτρο των χαμηλών τόκων που θα προσελκύσουμε τα κεφάλαια από το εξωτερικό. Οι άλλες χώρες στην Ευρωπαϊκή Ένωση έχουν πάνω από 20% φορολογία στις καταθέσεις των τόκων. Άλλα θέματα θα είναι εκείνα, τα οποία θα φέρουν τις καταθέσεις στη χώρα.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"4918"," Έχετε και τη δευτερολογία σας, κυρία συνάδελφε, συντομεύετε.
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Ναι, κύριε  Πρόεδρε, θα συντομεύσω.
Έχουμε –και θα τα πω αναλυτικά και επί των άρθρων- εκτιμήσει τις δημοσιονομικές επιπτώσεις των προτάσεών μας και τα ισοδύναμα, τα οποία προτείνουμε. Με αυτές τις προτάσεις –γιατί δεν έχω άλλο χρόνο τώρα- όπως θα εξηγήσω και στην κατ’ άρθρο συζήτηση, αυτές οι επιβαρύνσεις οι οποίες προέρχονται από τις κοινωνικού χαρακτήρα προτάσεις που κάνουμε, μπορούν πράγματι και υπάρχουν τα ισοδύναμα, να εξασφαλιστούν από τις άλλες προτάσεις που κάνουμε για τη βελτίωση αυτών των προτάσεων του νομοσχεδίου.
Θα συνεχίσουμε, λοιπόν, αυτήν τη μάχη, κύριε  Υπουργέ, και θα περιμένουμε και στην κατ’ άρθρον συζήτηση να βελτιώσουμε όσο το δυνατό αυτό το νομοσχέδιο, το οποίο όπως είπαμε, είναι η αρχή ενός ενιαίου νομοσχεδίου, ενός ειδικού νομοσχεδίου για την πάταξη της φοροδιαφυγής και για ένα σωστό και δίκαιο φορολογικό νομοσχέδιο.
(Χειροκροτήματα από την πτέρυγα της ΔΗΜΑΡ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4919"," Εισερχόμαστε τώρα στον κατάλογο των αγορητών.
Το λόγο έχει ο κ. Κυριάκος Μητσοτάκης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4920"," Κύριε  Πρόεδρε…","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"4921"," Ω, με συγχωρείτε, έτσι που είναι γραμμένο εδώ με μπέρδεψε.
Το λόγο έχει ο ειδικός αγορητής του Κομμουνιστικού Κόμματος Ελλάδας κ. Νικόλαος Καραθανασόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4922"," Ευχαριστώ, κύριε  Πρόεδρε.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"4923"," Θα σας δώσω ως bonus…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"4924"," Απεριόριστο χρόνο για την αβλεψία.
Πέρα από αυτή την αβλεψία του κυρίου Προέδρου, η οποία δεν είναι κατακριτέα, κατακριτέα μπορεί να χαρακτηριστεί η διαδικασία, η οποία ακολουθείται και με ευθύνη του Προεδρείου της Βουλής, από την ίδια την Κυβέρνηση, όπου εκτός από το βομβαρδισμό και τον καταιγισμό των αντιλαϊκών μέτρων νόμων, νομοσχεδίων, πράξεων νομοθετικού περιεχομένου, τα οποία δημιουργούν μία ακόμη πιο δύσκολη κατάσταση για τα πλατιά λαϊκά στρώματα και οξύνουν τα προβλήματα που αντιμετωπίζει ο λαός και τον οδηγούν στη φτώχεια και στην εξαθλίωση ταυτόχρονα, για να μπορέσει να νομιμοποιήσει αυτήν τη βάρβαρη και αντιλαϊκή πολιτική, ποδοπατά, ξεχειλώνει και αν θέλετε, αποδεικνύει για ακόμη μία φορά τον ίδιο τον αστικό, ταξικό χαρακτήρα της αστικής δημοκρατίας του αστικού πολιτικού συστήματος, μέσα από τη διαδικασία την οποία επέλεξε χθες. Να φέρει δηλαδή με τη διαδικασία του κατεπείγοντος και σε ένα μόνο νομοσχέδιο και τις επτά πράξεις νομοθετικού περιεχομένου, ούτως ώστε μέχρι τη Δευτέρα αυτά να έχουν ψηφιστεί. Αποδεικνύει το πόσο ακριβώς και εσείς οι ίδιοι υπερασπίζεστε με νύχια και με δόντια την ίδια την ουσία της αστικής δημοκρατίας, που αποτελεί ακριβώς το προκάλυμμα εφαρμογής και υλοποίησης της ταξικής σας πολιτικής.
Δεύτερο θέμα. Το συγκεκριμένο νομοσχέδιο πρέπει να το δει κάποιος αποσπασματικά και αποκομμένα από το σύνολο της κυβερνητικής πολιτικής. Αποτελεί τμήμα της συνολικότερης κυβερνητικής πολιτικής με το οποίο βεβαίως σε συνθήκες βαθιάς καπιταλιστικής κρίσης προσπαθεί η Κυβέρνηση και η σημερινή συγκυβέρνηση, όπως και οι προηγούμενες βεβαίως, να επιτύχει δύο βασικούς στόχους, τη δημοσιονομική εξυγίανση και ταυτόχρονα τη θωράκιση της ανταγωνιστικής κερδοφορίας των επιχειρηματικών ομίλων για να επανεκκινήσει η καπιταλιστική ανάπτυξη. Μια ανάπτυξη, η οποία βεβαίως θα βασίζεται σε μισθούς φτώχειας και σε κατεστραμμένα εργασιακά ασφαλιστικά δικαιώματα και ανύπαρκτα συνδικαλιστικά δικαιώματα, για να μπορέσει να αυξηθεί ακόμα περισσότερο το κομμάτι της πίτας του κοινωνικού παραγόμενου πλούτου  που κλέβουν οι κεφαλαιοκράτες από την εργατική τάξη και τα υπόλοιπα λαϊκά στρώματα.
Άρα, δηλαδή, υπηρετείτε με ευλάβεια τις επιθυμίες, τις στοχεύσεις της αστικής τάξης της εγχώριας πλουτοκρατίας. Έτσι, λοιπόν, εφαρμόζετε μια πολιτική που ικανοποιεί τις ανάγκες του καπιταλιστικού συστήματος, το οποίο οδηγεί στη φτώχεια και στην εξαθλίωση την εργατική τάξη, τα πλατιά λαϊκά στρώματα της πόλης και της υπαίθρου και ταυτόχρονα συσσωρεύει κοινωνικά παραγόμενο πλούτο σε όλο και λιγότερα χέρια και αυτό δεν αποτελεί υπερβολή. 
Την προηγούμενη μόλις εβδομάδα δημοσιοποιήθηκε μία έρευνα, την οποία έκανε ένα ερευνητικό κέντρο, το οποίο δεν φημίζεται βεβαίως καθόλου για τις κομμουνιστικές του αντιλήψεις, το «BLΟΟΜΒERG» και το οποίο εκτίμησε ότι μέσα στο 2012 σε συνθήκες καπιταλιστικής κρίσης, για μια σειρά αναπτυγμένες καπιταλιστικές οικονομίες, οι εκατό πλουσιότεροι άνθρωποι σε παγκόσμιο επίπεδο αύξησαν την προσωπική τους περιουσία, κατά 241 δισεκατομμύρια δολάρια.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ  ΚΟΛΛΙΑ – ΤΣΑΡΟΥΧΑ )
Αύξηση της προσωπικής περιουσίας των εκατό πλουσιότερων ανθρώπων. Δηλαδή, αυτοί οι εκατό πλουσιότεροι άνθρωποι έχουν προσωπική περιουσία 1 τρισεκατομμύριο 900 δισεκατομμύρια δολάρια. Μέσα στους πέντε πρώτους φιγουράρουν μια σειρά ευυπόληπτων παγκόσμιων πολιτών. Για παράδειγμα στη δεύτερη θέση είναι η Αρμάσιο Ορτέγκα, που είχε και τη μεγαλύτερη αύξηση περιουσίας. Είναι ένας Ισπανός με 55 δισεκατομμύρια, τη στιγμή που στην Ισπανία υπάρχουν πέντε εκατομμύρια άνεργοι, τη στιγμή που στην Ισπανία η φτώχεια και η εξαθλίωση κατατρώει πλατιά λαϊκά στρώματα. 
Πέμπτος στη λίστα είναι ο Σουηδός της πολυεθνικής των καταστημάτων «ΙΚΕΑ». Αύξησε και αυτός την περιουσία του. Βεβαίως η «ΙΚΕΑ» –παρ’ ότι λέμε ότι το σουηδικό μοντέλο έχει υψηλούς συντελεστές φορολογίας- δεν έχει φορολογική έδρα τη Σουηδία. Έχει έδρα κάποιους από τους φορολογικούς παραδείσους στην Κεντρική Ευρώπη. Υπάρχουν εντός Ευρωπαϊκής Ένωσης φορολογικοί παράδεισοι. Την ίδια στιγμή που αυξάνει τη προσωπική περιουσία του θέλει να απολύσει τους Έλληνες εργαζόμενους που δουλεύουν στα εργοστάσιά του, στις επιχειρήσεις του στην Ελλάδα, να τους μειώσει τους μισθούς, να καταργήσει τις συλλογικές συμβάσεις. Να ποια είναι τα ταξικά χαρακτηριστικά του καπιταλιστικού συστήματος που εσείς οι απολογητές του προσπαθείτε να υπερασπίσετε με νύχια και με δόντια. 
Όταν υπάρχει όλος αυτός ο αμύθητος πλούτος την ίδια στιγμή υπάρχουν άνθρωποι που δεν μπορούν να αντιμετωπίσουν το κρύο. Και σας έπιασε ξαφνικά η ταραχή για το τι θα κάνουμε για αντιμετωπίσουμε το ψύχος και τη θέρμανση που δεν μπορεί ο κόσμος να αντιμετωπίσει. Άντε να μειώσουμε λίγο παραπάνω τους συντελεστές, άντε να δώσουμε λίγο παραπάνω επίδομα. Το 2012 υπάρχουν εκατοντάδες χιλιάδες λαϊκά νοικοκυριά σε πόλεις και σε ύπαιθρο που δεν μπορούν να θερμανθούν. Ταυτόχρονα υπάρχει και όλος αυτός ο προκλητικός πλούτος για τον οποίο δεν λέτε κουβέντα, γιατί αυτός ο πλούτος για σας είναι νόμιμος. Για το λαό είναι παράνομος πλούτος γιατί τον έχει καταδικάσει στη φτώχεια, στο να μην μπορεί να συντηρήσει τις βασικές του ανάγκες, να μην έχει θέρμανση. Και τι του λέτε; Πάρε ένα ψευτοεπίδομα, 500 ή 100 ευρώ παραπάνω; Μειώστε λίγο παραπάνω τους φόρους; Αυτό είναι το πρόβλημα; Αντί να έχει ο λαός διασφαλισμένη θέρμανση ως κοινωνικό αγαθό το 2012 συζητάμε να του δώσουμε ένα μικροεπιδοματάκι παραπάνω; Και μιλάτε για κοινωνική ευαισθησία τι στιγμή που αφήνετε όχι μόνο στο απυρόβλητο, αλλά υπερασπίζεστε, προστατεύετε αυτόν τον ανεκδιήγητο, τον τεράστιο πλουτισμό;
Να γιατί το Κομμουνιστικό Κόμμα της Ελλάδας λέει καθαρά: κατάργηση των φόρων. Όχι ότι θα λύσει το πρόβλημα ουσιαστικά αλλά θα ανακουφίσει. Κατάργηση της φορολογίας στο πετρέλαιο θέρμανσης και στο φυσικό αέριο για οικιακή χρήση. Κατάργηση και του ειδικού φόρου κατανάλωσης και του ΦΠΑ Δηλαδή, είναι μικρό ποσοστό το ΦΠΑ; Είναι μικρό ποσοστό το προηγούμενο που πλήρωνε ως ειδικό φόρο κατανάλωσης; Το 60% της τιμής του πετρελαίου ήταν, πριν να γίνει αυτή η αύξηση, οι φόροι του πετρελαίου θέρμανσης που πλήρωνε ο κόσμος. Να,  λοιπόν, γιατί λέμε: τολμήστε, διεκδικήστε και σταθείτε ο καθένας εδώ πέρα. Αλλά βεβαίως προσπαθούμε με ημίμετρα να αντιμετωπίσουμε μια κατάσταση που δεν αντιμετωπίζεται. 
Έτσι, λοιπόν, κατά τη γνώμη του Κομμουνιστικού Κόμματος Ελλάδας αυτό που πρέπει να απονομιμοποιηθεί στη  λαϊκή συνείδηση είναι το καπιταλιστικό κέρδος, γιατί αυτό αποτελεί τη  μήτρα όλων των λαϊκών προβλημάτων. Αυτό αποτελεί τη μήτρα της φτώχειας και της εξαθλίωσης για το λαό και την εργατική τάξη. Με αυτό πρέπει να ξεμπερδεύει μια και καλή η εργατική τάξη και ο λαός μας. Αυτό αποτελεί βασική προϋπόθεση ότι μπορεί να ζήσει με αξιοπρέπεια και να καλύψει το σύνολο των αναγκών, γιατί ο πλούτος και οι δυνατότητες το επιτρέπουν. Αυτό προϋποθέτει ανατροπή σε επίπεδο εξουσίας. Να πάρει την εξουσία, λοιπόν, η εργατική τάξη και τα σύμμαχα λαϊκά της στρώματα και να πετάξει από την εξουσία τους αστούς, τους πλουτοκράτες, τη χούφτα αυτή του παρασιτικού στρώματος που κατατρώει τον κοινωνικό πλούτο. Βεβαίως, να κοινωνικοποιήσει το σύνολο των βασικών και συγκεντρωμένων μέσων παραγωγής με έξοδο της Ελλάδας από την Ευρωπαϊκή Ένωση και τις υπόλοιπες λυκοσυμμαχίες, για να μπορεί να γίνει αφέντης στον πλούτο που παράγει. 
Δεύτερο ζήτημα. Γίνεται μια ολόκληρη συζήτηση για τα φορολογικά συστήματα και για δίκαια φορολογικά συστήματα. Είναι ποτέ δυνατό στον καπιταλισμό να υπάρχει δίκαιο φορολογικό σύστημα όταν υπάρχει ένα άδικο εκμεταλλευτικό σύστημα; 
Μπορεί να είναι και αναδιανεμητικό το φορολογικό σύστημα. Βεβαίως και μπορεί να είναι αναδιανεμητικό. Είναι εργαλείο αναδιανομής το φορολογικό σύστημα, αλλά πάντοτε σε βάρος του λαού. Δεν μπορεί να υπάρξει δίκαιο φορολογικό σύστημα. Άλλο πράγμα να στοχεύει ο λαός, να έχει απαιτήσεις, διεκδικήσεις και για το φορολογικό και άλλο πράγμα να λέμε ότι θα κάνουμε ένα δίκαιο φορολογικό σύστημα. Πολύ περισσότερο στις σημερινές συνθήκες που ο καπιταλισμός έχει εξαντλήσει τα ιστορικά του όρια. Πολύ περισσότερο στις σημερινές συνθήκες που μαστίζεται από τη βαθιά καπιταλιστική κρίση και πρέπει να βρει έσοδα για να χρηματοδοτήσει τους κεφαλαιοκράτες. Τα επιπλέον φορολογικά έσοδα θα τα βρει μόνο από το λαό. Δεν μπορεί να υπάρξει δίκαιο φορολογικό σύστημα. Το φορολογικό σύστημα στον καπιταλισμό αποτελεί μέσο αναδιανομής του κοινωνικά παραγόμενου πλούτου προς όφελος του μεγάλου κεφαλαίου. Ένα ακόμη μέσο. 
Μέσα από τα φορολογικά έσοδα χρηματοδοτούνται πρώτα και κύρια οι εκάστοτε ανάγκες αναπαραγωγής του κεφαλαίου, στηρίζεται η λειτουργία του αστικού κρατικού μηχανισμού, εξυπηρετείται το δημόσιο χρέος που έγινε για να χρηματοδοτήσει την καπιταλιστική ανάπτυξη και την κερδοφορία του κεφαλαίου. Τέλος, χρηματοδοτούνται -μια χρηματοδότηση που μειώνεται συνεχώς και συρρικνώνεται όχι μόνο στην Ελλάδα αλλά και παντού- οι όποιες κοινωνικές δαπάνες που είναι αναγκαίες για την αναπαραγωγή της εργατικής δύναμης. Οι κοινωνικές δομές διαρκώς συρρικνώνονται και συνεχώς εμπορευματοποιούνται. 
Έτσι, λοιπόν, είναι άδικο το φορολογικό σύστημα. Το δείχνουν τα ίδια τα στοιχεία. Κύρια πηγή των φορολογικών εσόδων είναι οι έμμεσοι φόροι, οι κατ’ εξοχήν αντιλαϊκοί φόροι. Άκουσα και την προηγούμενη αγορήτρια να λέει ότι μειώνουμε τη φορολογική επιβάρυνση. Μα εδώ ακόμα και αυτός που δεν έχει καθόλου εισοδήματα, αυτός που είναι άνεργος πληρώνει τουλάχιστον το 1/3 των όποιων εισοδημάτων έχει για την έμμεση φορολογία. Το 1/3 των εισοδημάτων είναι έμμεσοι φόροι. Για να μη βάλουμε και τους άμεσους που πάνε σε μια σειρά κατηγοριών. 
Δεύτερο στοιχείο που επιβεβαιώνει τον αντιλαϊκό χαρακτήρα του φορολογικού συστήματος είναι τα φορολογικά έσοδα που εσείς οι ίδιοι δίνετε με στοιχεία. Θα τα καταθέσω. 
Το 2001 όπως λέει ο κρατικός προϋπολογισμός τα άμεσα έσοδα από τα νομικά πρόσωπα αντιστοιχούσαν στο 12,6% του συνόλου των φορολογικών εσόδων. Το 2013 ξέρετε τι προβλέπεται στον κρατικό προϋπολογισμό, κύριε Υπουργέ; Προβλέπεται ότι τα άμεσα έσοδα από τη φορολογία νομικών προσώπων -είναι τα μικρά και τα μεγάλα νομικά πρόσωπα- θα ανέλθει μόλις στο 3,3% των φορολογικών εσόδων. Δηλαδή, μέσα σε κάτι παραπάνω από μια δεκαετία τα φορολογικά έσοδα από τους επιχειρηματικούς ομίλους έπεσαν από 12,6% στο 3,3%. Ορίστε και τα στοιχεία. 
(Στο σημείο αυτό ο Βουλευτής κ. Νικόλαος Καραθανασόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Να, λοιπόν, ποια είναι η αδικία: η ταξικότητα του φορολογικού συστήματος. 
Αυτό βεβαίως με το δικό σας φορολογικό σύστημα γίνεται ακόμα πιο αντιδραστικό. Πρώτο χαρακτηριστικό το οποίο και η ίδια η νομοτεχνική επιτροπή της Βουλής αναδεικνύει στην έκθεσή της. Έχετε την αυτοτελή φορολόγηση από την πηγή. Αυτό τι σημαίνει;","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"4925"," Κύριοι συνάδελφοι, παρακαλώ, λίγη ησυχία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4926"," Μικρότερα εισοδήματα έχουν μεγαλύτερη φορολογική επιβάρυνση αν προέρχονται από μια πηγή, σε σχέση με μεγαλύτερα εισοδήματα που προέρχονται από περισσότερες πηγές. Άρα, λοιπόν, αυτοί που έχουν πολλά εισοδήματα από περισσότερες πηγές θα πληρώσουν μικρότερο φόρο από το μισθωτό και το συνταξιούχο που έχει μικρότερα εισοδήματα και προέρχονται μόνο απ’ αυτήν την πηγή, από το μισθό και τη σύνταξή του. Αυτό κάνετε με την αυτοτελή φορολόγηση. Δεν εντάσσετε όλα τα εισοδήματα σε μια ενιαία κλίμακα, λες και πάνε σε διαφορετικές τσέπες. Αλλά για τους πλουτοκράτες έχετε ιδιαίτερη μεταχείριση. 
Δεύτερο ζήτημα είναι ότι μειώνεται ακόμα περισσότερο τα κλιμάκια. Από οκτώ που ήταν για τους μισθούς, τα κάνετε τρία. Αυτό τι σημαίνει; Ότι επιβαρύνονται τα φτωχότερα και τα μεσαία εισοδήματα και ελαφρύνονται τα υψηλά εισοδήματα. Και μειώνετε και το φορολογικό συντελεστή. 
Για τη φορολογική κλίμακα των επαγγελματιών τα κάνετε δύο. Μάλιστα, έχετε και ορισμένες κατηγορίες που έχουν διττή φορολογική υπόσταση για εσάς. Τους εργαζόμενους με τα μπλοκάκια τους θεωρείτε μεν μισθωτούς ως προς το εισόδημα, αλλά ταυτόχρονα τους λέτε «πληρώστε και το τέλος επιτηδεύματος ως επιτηδευματίες». Από παντού να τα πάρετε. Στον εργαζόμενο με τα μπλοκάκια λέτε, «πλήρωσε και το τέλος επιτηδεύματος», το οποίο πρέπει να καταργηθεί, όπως αναφέρεται στην πρόταση νόμου.
Βεβαίως, αυτό που είναι ακόμα πιο εξοργιστικό και δείχνει πού θέλετε να το πάτε με τη φορολογική μεταρρύθμιση, είναι η φορολογική αντιμετώπιση των αγροτών. Ένα κλιμάκιο μόνο. Ενιαίος συντελεστής ανεξαρτήτως εισοδήματος για όλους. Είτε βγάζει 10.000 είτε 1.000.000 πληρώνει το ίδιο ποσοστό φόρου. Απαράδεκτο! Τρομοκρατικό! Τρομακτικό και μόνο που το βάζετε σε εφαρμογή!
Τρίτον, καταργείτε το αφορολόγητο και για τα τέκνα -τεκμήριο, δηλαδή, τα παιδιά ως φορολογικό στοιχείο- και μια σειρά εκπτώσεις από τις δαπάνες. 
Τέταρτο ζήτημα: Για τις μικρότερες επιχειρήσεις, για να τις βγάλετε μια και καλή, γρηγορότερα από την αγορά, αυξάνετε τη φορολογική επιβάρυνση από το 20% στο 26%. Για τις πολυεθνικές, για τις εισηγμένες στο Χρηματιστήριο, για τις μεγάλες επιχειρήσεις μειώνετε τους φορολογικούς συντελεστές από το 40% στο 32,5%.
Να, λοιπόν, ποιον ευνοείτε. Με όλα αυτά επιβεβαιώνεται ποιους ευνοείτε. Καταστρέφετε το λαό με τη φορολογική επιδρομή και ταυτόχρονα ευνοείτε τις πολύ μεγάλες επιχειρήσεις, τις εισηγμένες στο Χρηματιστήριο και τις πολυεθνικές. Και αυτό τι επιβεβαιώνει; Τη δεύτερη πλευρά, την οποία υπερασπίζονται όλοι οι απολογητές του συστήματος του καπιταλιστικού και της Αξιωματικής Αντιπολίτευσης. «Ο αναπτυξιακός…» -λέει- «…χαρακτήρας του φορολογικού συστήματος». Το είπε και ο εισηγητής σας, κύριοι. Ποιος αναπτυξιακός χαρακτήρας; Τι σημαίνει «αναπτυξιακός χαρακτήρας», καπιταλιστικός δηλαδή, στο πλαίσιο φορολογικού ανταγωνισμού; Σημαίνει ότι το κεφάλαιο δεν θα πληρώνει φόρο. Αυτό σημαίνει! Και το αναδεικνύετε κι εσείς ως Αξιωματική Αντιπολίτευση. Το «αναπτυξιακός χαρακτήρας» το είπε ο εισηγητής σας τώρα. 
Αυτό σημαίνει, λοιπόν, μεγαλύτερες απαλλαγές για το κεφάλαιο, νόμιμες ή νομιμοποιημένες. 
Και το λέω αυτό γιατί; Διότι η Coca – Cola, η «3E» έφυγε από την Ελλάδα και πήγε στην Ελβετία. Και μάλιστα σε ειδικό καντόνι. Το καντόνι του Zug που δεν έχει φορολογικούς συντελεστές. Κι εκεί έχει συσσωρευτεί το σύνολο των πολυεθνικών.
Αντίστοιχα -γιατί μας λέτε για τη διαφορά εσόδων Ελλάδας και Ευρωπαϊκής Ένωσης- στο σύνολο και της Ευρωπαϊκής Ένωσης και των Ηνωμένων Πολιτειών -που το φέρνετε ως παράδειγμα για την πάταξη της φοροδιαφυγής- οι μεγάλες πολυεθνικές δεν πληρώνουν καθόλου φορολογία. Καθόλου φορολογία! Δεκάρα τσακιστή! Και στις Ηνωμένες Πολιτείες και στη Μεγάλη Βρετανία και στη Γερμανία και στη Σουηδία και οπουδήποτε θέλετε.
Τα παραδείγματα της «APPLE», της «ΙΚΕΑ», της «MICROSOFT», της «GOOGLE» και μιας σειράς άλλων πολυεθνικών το επιβεβαιώνουν. Επιβεβαιώνουν το γεγονός ότι τα ίδια τους τα στοιχεία λένε ότι 32 τρισεκατομμύρια δολάρια σε παγκόσμιο επίπεδο είναι παρκαρισμένα στους φορολογικούς παραδείσους. 
Το λέει η ίδια η Ευρωπαϊκή Ένωση -και τώρα κόπτεται και ο ΟΟΣΑ να αντιμετωπίσει τη φοροδιαφυγή- όταν δίνουν κίνητρα για τους κεφαλαιοκράτες, όταν αφήνουν ανοιχτά, στο πλαίσιο της ελευθερίας κίνησης κεφαλαίων, τις συνθήκες τις ικανοποιητικές για να μην φορολογείται η επιχειρηματική δραστηριότητα. 
Και αυτήν την ελευθερία κίνησης κεφαλαίων την αποδέχεστε όλοι ως ευρωπαϊκή επιταγή, την έχετε ψηφίσει όλοι με τη Συνθήκη του Μάαστριχτ. Και λέτε ότι θα φορολογήσετε τον πλούτο;	Πώς όταν υπάρχει ελευθερία κίνησης, φορολογικοί παράδεισοι, ο φορολογικός ανταγωνισμός, όταν στις διπλανές χώρες, στην Κύπρο και στη Βουλγαρία, έχει 10%; Πού θα φτάσουμε; Εκεί που είναι σήμερα η κατάσταση με τη φορολογία των εφοπλιστών. Τίποτα!
Τριάντα μία σελίδες –κάθισα και τις μέτρησα- οι φοροαπαλλαγές των πλοίων. Τα επίσημα στοιχεία που υπάρχουν στον κρατικό προϋπολογισμό.
Να σας διαβάσω τρεις φοροαπαλλαγές μόνο; 
Απαλλάσσονται από οποιοδήποτε φόρο εισοδήματος τα κέρδη που προκύπτουν από την εκμετάλλευση πλοίων. 
Απαλλάσσεται από κάθε φορολογία ή υπεραξία που μπορεί να πραγματοποιείται είτε από την πώληση κάποιου πλοίου είτε από την είσπραξη ασφαλιστικής αποζημίωσης από οποιαδήποτε αιτία. 
Απαλλάσσονται από το σύνολο της έμμεσης φορολογίας και του ΦΠΑ. 
Αυτό θα γίνει και για τους υπόλοιπους κλάδους των επιχειρηματικών ομίλων, όχι μόνο για τους εφοπλιστές. Διότι τώρα όπως οι εφοπλιστές έλεγαν ότι θα πάρουν τα καράβια τους και θα τα πάνε αλλού, έτσι και οι επιχειρηματίες παίρνουν τις έδρες τους, με την ελευθερία κίνησης κεφαλαίου, και τις πηγαίνουν αλλού. Να, πού θα πάει το πράγμα.
Γι’ αυτό λέμε: αυτή η σκιαμαχία της πάταξης της φοροδιαφυγής στην ουσία σε τι αναδεικνύεται; Σε ένα ακόμη εργαλείο για να τσακίσουμε τα λαϊκά εισοδήματα.
Τελειώνοντας –κι ευχαριστώ για την ανοχή, κυρία Πρόεδρε- εμείς λέμε καθαρά: Ο λαός δεν μπορεί, δεν αντέχει και δεν πρέπει να πληρώσει άλλα για τη σωτηρία των μονοπωλιακών ομίλων. Δεν μπορεί να πληρώσει άλλα για την εξυγίανση τη δημοσιονομική του αστικού κράτους και τη διέξοδο από την καπιταλιστική κρίση. Το Κομμουνιστικό Κόμμα Ελλάδας θα υπερασπιστεί το δικαίωμα του λαού, με τη μαζική και οργανωμένη αντεπίθεση, για τη σωτηρία του από τη φτώχεια και την εξαθλίωση, για το δικαίωμά του στην ικανοποίηση των σύγχρονων και διευρυμένων λαϊκών αναγκών.
Έτσι, λοιπόν, εμείς λέμε: Κανένα φόρο για τα λαϊκά εισοδήματα και για τα λαϊκά στρώματα. Δεν πρέπει να παγιδευτεί, λοιπόν, ο λαός πώς θα γίνει ο επιμερισμός των φορολογικών βαρών. Να επωμιστεί το σύνολο των βαρών το μεγάλο κεφάλαιο, η μεγάλη κινητή και ακίνητη περιουσία. Να αυξηθεί ο φορολογικός συντελεστής για τους επιχειρηματικούς ομίλους. Να καταργηθούν τα αφορολόγητα αποθεματικά, οι διάφορες φοροελαφρύνσεις που απολαμβάνουν και από τους αναπτυξιακούς νόμους. Να καταργηθούν τα ευνοϊκά ειδικά καθεστώτα, τα φορολογικά, που ισχύουν για τους εφοπλιστές και για άλλα τμήματα στο πλαίσιο της συνολικότερης αμφισβήτησης της ελευθερίας κίνησης κεφαλαίου, της κατάργησης των διαφόρων μηχανισμών που διευκολύνουν τη φοροαπαλλαγή του.
Για το λαό ζητάμε, απαιτούμε, διεκδικούμε τη γενναία αύξηση του αφορολόγητου στο ύψος των 20.000 ευρώ ατομικά, για τον κάθε έναν, προσαυξημένο κατά 5.000 ευρώ για το κάθε παιδί. Στο πλαίσιο αυτό απαιτούμε την κατάργηση όλων των χαρατσιών –το καταθέσαμε με τροπολογία- των έμμεσων φόρων στα είδη πλατιάς λαϊκής κατανάλωσης, των έμμεσων φόρων στο πετρέλαιο θέρμανσης και στο φυσικό αέριο –το καταθέσαμε με τροπολογία- στα καύσιμα, στο ηλεκτρικό και στο νερό.
Ευχαριστώ πολύ, κυρία Πρόεδρε, και για την ανοχή σας.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"4927"," Ευχαριστώ πολύ κι εγώ.
Εισερχόμαστε στον κατάλογο των ομιλητών.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4928"," Κυρία Πρόεδρε, θα ήθελα το λόγο επί της διαδικασίας.","ΠΑΝΑΓΙΩΤΗΣ ΛΑΦΑΖΑΝΗΣ",279
"4929"," Παρακαλώ, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4930"," Κατ’ αρχάς, βλέπουμε ότι έχουμε ένα σημαντικό νομοσχέδιο και απουσιάζει ο κύριος Υπουργός, ο οποίος το εισάγει κι έχει και την ευθύνη.
(Θόρυβος από την πτέρυγα της Νέας Δημοκρατίας)","ΠΑΝΑΓΙΩΤΗΣ ΛΑΦΑΖΑΝΗΣ",279
"4931"," Η Κυβέρνηση εκπροσωπείται.","ΑΙΚΑΤΕΡΙΝΗ ΠΑΠΑΚΩΣΤΑ–ΣΙΔΗΡΟΠΟΥΛΟΥ",408
"4932"," Αφήστε τον κύριο συνάδελφο να τοποθετηθεί και το Προεδρείο θα απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4933"," Κυρία Πρόεδρε…","ΠΑΝΑΓΙΩΤΗΣ ΛΑΦΑΖΑΝΗΣ",279
"4934"," Το έχουμε, όμως, ακούσει επανειλημμένα από το ΣΥΡΙΖΑ αυτό, κύριε Λαφαζάνη. Αν μου επιτρέπετε, διακόπτετε όλη τη διαδικασία για να πείτε αυτό. Εν πάση περιπτώσει, τοποθετηθείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4935"," Κατά τον Κανονισμό δεν αναπληρώνει ο Υφυπουργός με την παρουσία του την απουσία του Υπουργού.
ΑΙΚΑΤΕΡΙΝΗ ΠΑΠΑΚΩΣΤΑ – ΣΙΔΗΡΟΠΟΥΛΟΥ: Είναι ο αρμόδιος Υφυπουργός.","ΠΑΝΑΓΙΩΤΗΣ ΛΑΦΑΖΑΝΗΣ",279
"4936"," Είναι υποχρεωτική η παρουσία του Υπουργού κατά τη διαδικασία των συζητήσεων νομοσχεδίων που ο ίδιος εισάγει κι έχει κατά το νόμο την ευχέρεια να τροποποιήσει. Αυτός πρέπει να είναι εδώ.
Επομένως, ομιλώ με βάση τον Κανονισμό.
Δεν θέλω, όμως, να πω μόνο αυτό.
Κυρία Πρόεδρε, μου κάνατε την παρατήρηση ότι το έχετε ακούσει επανειλημμένα από το ΣΥΡΙΖΑ.","ΠΑΝΑΓΙΩΤΗΣ ΛΑΦΑΖΑΝΗΣ",279
"4937"," Το άκουσα και χθες και προχθές.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4938"," Με συγχωρείτε, το να εξασφαλίζεται η τήρηση του Κανονισμού δεν πρέπει να είναι μέλημα του ΣΥΡΙΖΑ, αλλά μέλημα του Προεδρείου. Και η παρουσία του Υπουργού εδώ έχει μία ιδιαίτερη αξία. Το ένα είναι αυτό.
Δεύτερον, σας δηλώνουμε από τώρα ότι εμείς δεν πρόκειται να κάνουμε αποδεκτές τροπολογίες και τροποποιήσεις επί του νομοσχεδίου. Δεν υφίστανται τροπολογίες και τροποποιήσεις. Διενεμήθη, κατ’ αρχάς, τη Δευτέρα αργά το απόγευμα ένας κατάλογος, ο οποίος, όμως, είναι εκπρόθεσμος. Εν πάση περιπτώσει, αυτός ο κατάλογος τροποποιήσεων και τροπολογιών δεν μπορεί να είναι νόμιμος και να συζητηθεί στην Ολομέλεια και πολύ περισσότερο να μας πείτε στο τέλος ότι ψηφίζετε και αυτές τις τροποποιήσεις και τροπολογίες. Ούτε καν έχει εισαχθεί στην Ολομέλεια για συζήτηση. Σας το δηλώνουμε για να είμαστε καθαροί.
Τρίτον, ο τρόπος που συζητείται το νομοσχέδιο είναι και αντισυνταγματικός και παρά τον Κανονισμό, διότι…
(Θόρυβος από την πτέρυγα της Νέας Δημοκρατίας)
Κοιτάξτε, το Σύνταγμα δεν το ψηφίσαμε εμείς. Είχαμε μεγάλες αντιρρήσεις. Εσείς το ψηφίσατε. Και τον Κανονισμό κατά κύριο λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"4939"," Τον παραβιάζετε διαρκώς όμως.","ΑΙΚΑΤΕΡΙΝΗ ΠΑΠΑΚΩΣΤΑ–ΣΙΔΗΡΟΠΟΥΛΟΥ",408
"4940"," Επομένως δεν πρέπει να ενοχλείστε όταν επικαλείται κανείς το Σύνταγμα και τον Κανονισμό.
Τι θέλω να πω; Σε όλα τα νομοσχέδια υπάρχει η υποχρέωση να παρατίθεται έκθεση του Γενικού Λογιστηρίου του Κράτους με αναλυτική τοποθέτηση και για τις δαπάνες και για τα έσοδα που προβλέπονται από το νομοσχέδιο. 
Είναι πρωτοφανές! Έχουμε εδώ φορολογικό νομοσχέδιο, ένα κατ’ εξοχήν νομοσχέδιο που πρέπει να γνωρίζουμε κατά τη συζήτησή του τα έσοδα και τις δαπάνες και δεν έχουμε αναλυτική έκθεση του Γενικού Λογιστηρίου του Κράτους για τα έσοδα και τις δαπάνες! Αργά το απόγευμα της Δευτέρας -άκουσον-άκουσον!- ήρθε ένα πινακάκι, το οποίο μπερδεύει τα πράγματα πολύ περισσότερο από το να επιλύει κάποιους δικούς μας προβληματισμούς.
Συνεπώς κακώς κατατίθεται χωρίς έκθεση του Γενικού Λογιστηρίου του Κράτους, η οποία να προβλέπει τι όφελος και τι δαπάνες θα έχει το δημόσιο απ’ αυτό το νομοσχέδιο, ποια θα είναι τα έσοδά του αναλυτικά κατά ρύθμιση ή οι δαπάνες. Εάν δεν την καταθέσετε έστω τώρα, θεωρούμε ότι είναι μη έγκυρη η ψήφιση του φορολογικού νομοσχεδίου.
Εν πάση περιπτώσει, αυτό δεν είναι ένα θέμα που απασχολεί εμάς, αλλά πρέπει να σας απασχολεί όλους. Από πού προκύπτουν έσοδα 2,4 δισεκατομμυρίων ευρώ; Πείτε μας.","ΠΑΝΑΓΙΩΤΗΣ ΛΑΦΑΖΑΝΗΣ",279
"4941"," Μπήκατε επί της ουσίας τώρα, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4942"," Όχι, δεν είναι η ουσία. Εσείς δεν είδατε ότι δεν υπάρχει έκθεση του Γενικού Λογιστηρίου του Κράτους στο νομοσχέδιο; Δεν πρέπει το Προεδρείο να πει, τι έγινε, πού πήγε η έκθεση του Γενικού Λογιστηρίου του Κράτους; Το είχαμε πει και κατά την επιτροπή και είχαμε ζητήσει να έρθει στην Ολομέλεια. Δεν έχει έρθει τίποτα.","ΠΑΝΑΓΙΩΤΗΣ ΛΑΦΑΖΑΝΗΣ",279
"4943"," Θα απαντήσει ο κύριος Υφυπουργός επί των θεμάτων που τον αφορούν.
Κύριε Μαυραγάνη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4944"," Ο Υπουργός θα προσέλθει σε λίγο, για να κάνει και την τοποθέτησή του.
Εγώ θα ήθελα να πω σε αυτά που αναφέρθηκαν ότι οι νομοτεχνικές βελτιώσεις θα κατατεθούν εγκαίρως από τον Υπουργό, όπως επίσης όλα τα συναφή που είχαν κατατεθεί την Τρίτη και είχαν συζητηθεί στην επιτροπή. Άρα ο κύριος Υπουργός θα τα καταθέσει μόλις έρθει.","ΓΕΩΡΓΙΟΣ ΜΑΥΡΑΓΑΝΗΣ",312
"4945"," Κυρία Πρόεδρε, ακούσατε;","ΠΑΝΑΓΙΩΤΗΣ ΛΑΦΑΖΑΝΗΣ",279
"4946"," Αφού θα έρθει ο κύριος Υπουργός, κύριε Λαφαζάνη, προφανώς θα ενημερωθεί και αφού δεν δέχεστε τις αιτιάσεις του κυρίου Υφυπουργού, θα σας απαντήσει σε όλα αυτά για τα οποία το Προεδρείο δεν φέρει ευθύνη, πέρα από το γεγονός της διαδικασίας και του Κανονισμού. Τώρα, σε ό,τι αφορά την παρουσία του Υφυπουργού, δεν θα χρειαστεί εγώ να επιχειρηματολογήσω προφανώς, γιατί και πάγια πρακτική είναι και προβλέπεται από σχετικά άρθρα του Κανονισμού, από το άρθρο 167 και επόμενα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4947"," Κυρία Πρόεδρε, παρακαλώ το λόγο.","ΝΙΚΟΛΑΟΣ-ΤΕΡΕΝΣ-ΣΠΕΝΣΕΡ ΚΟΥΪΚ",243
"4948"," Το λόγο έχει ο κ. Κουΐκ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4949"," Από την επιτροπή ο εισηγητής μας, κ. Μαριάς είχε θέσει το θέμα της εισηγητικής έκθεσης από το Γενικό Λογιστήριο του Κράτους και δεν ήρθε. Ένα το κρατούμενο.
Δεύτερον, η ώρα είναι 12 το μεσημέρι, εδώ και δυόμισι ώρες έχει ξεκινήσει η συζήτηση και εκτιμώ ότι δεν μπορεί να είναι μονίμως εδώ ο σάκος του μποξ -γιατί έτσι τον βλέπω εγώ τον κ. Μαυραγάνη- και να απουσιάζουν και οι τρεις του Υπουργείου Οικονομικών. Ήρθε μόλις τώρα ο κύριος Υπουργός, ο διορισμένος -δεν έχει καμμία σημασία αυτό βέβαια- δεν έχει έρθει ο Αναπληρωτής του και είναι ο σάκος του μποξ εδώ. Και το λέω εν γνώσει λόγου, διότι όταν θα έρθει η ώρα μου να μιλήσω ως Κοινοβουλευτικός Εκπρόσωπος, θα αποκαλύψω διαλόγους μου με τον κ. Βενιζέλο, τον κ. Κουβέλη, σε σχέση και με τον κ. Μαυραγάνη. 
Δεν είναι εδώ, επίσης, και ο άνθρωπος, που στην ουσία από σήμερα τον «έχει καπελώσει», για να κάθεται στα έδρανα των Γενικών Γραμματέων, ο κ. Θεοχάρης, επί των ημερών του οποίου έγινε και η μεγάλη διαρροή στοιχείων από το σύστημα ΤΑΧΙS. 
Συνεπώς δεν μπορεί να δουλεύει έτσι ο κοινοβουλευτισμός, να απουσιάζει ο καθ’ ύλην αρμόδιος Υπουργός σε ένα τέτοιο σοβαρό ζήτημα, όταν έχουν τοποθετηθεί ήδη όλοι οι εισηγητές των κομμάτων.
Ευχαριστώ πολύ, κυρία Πρόεδρε.","ΝΙΚΟΛΑΟΣ-ΤΕΡΕΝΣ-ΣΠΕΝΣΕΡ ΚΟΥΪΚ",243
"4950"," Σας ευχαριστώ, κύριε Κουΐκ.
Το λόγο έχει ζητήσει ο Κοινοβουλευτικός Εκπρόσωπος της Νέας Δημοκρατίας κ. Βορίδης.
Κύριε Βορίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4951"," Ευχαριστώ, κυρία Πρόεδρε.
Να βάλουμε τα πράγματα στη θέση τους και να συνεννοηθούμε. Έκθεση του Γενικού Λογιστηρίου του Κράτους υπάρχει και συνοδεύει. Όποιος θέλει, μπορεί να πάρει το νομοσχέδιο και να δει πίσω την έκθεση του Γενικού Λογιστηρίου του Κράτους. 
Αυτό το οποίο αναφέρει ο κ. Λαφαζάνης είναι ότι η έκθεση του Γενικού Λογιστηρίου του Κράτους περιέχει απλώς τη γενική αποτίμηση της ωφέλειας, δηλαδή λέει ότι από τα μέτρα θα υπάρχει δημοσιονομικό όφελος 2,3 δισεκατομμυρίων, χωρίς να εξειδικεύει την ωφέλεια από το κάθε μέτρο. Αυτή είναι η παρατήρηση του κ. Λαφαζάνη. 
Το έθεσε ο κ. Λαφαζάνης, όμως, αν κατάλαβα καλά και γι’ αυτό πήρε και το λόγο, σαν μια τυπική προϋπόθεση. Η τυπική προϋπόθεση πληρούται. Δεν μας ικανοποιεί η έκθεση του Γενικού Λογιστηρίου του Κράτους. Η τυπική προϋπόθεση, όμως, που απαιτεί ο Κανονισμός, έχει εκπληρωθεί. Επομένως τυπικό ζήτημα δεν υπάρχει. 
Υπάρχει, βεβαίως, ένα ουσιαστικό ζήτημα το οποίο έχουμε επισημάνει. Κατά τη γνώμη μου, σε ένα ορισμένο βαθμό αυτό βελτιώνεται με τον από 8-1-2013 προσδιορισμό που γίνεται εκεί και ενδεχομένως θα υπάρξει περαιτέρω βελτίωση αυτού του ζητήματος. Ξαναλέω, όμως, τυπικό ζήτημα, ότι δεν τηρήθηκε η προϋπόθεση που απαιτούν το Σύνταγμα και ο Κανονισμός, με αυτήν την έννοια δεν υπάρχει.
Από εκεί και πέρα, απευθύνω θερμή παράκληση, γιατί κάτι που λέγεται και ξαναλέγεται και δεν έχει νόημα να κάνουμε τέτοιου είδους παιχνίδια εντυπωσιασμού. Δόξα τω Θεώ, από εντυπωσιασμούς σε αυτήν την Αίθουσα τελευταία έχουμε χορτάσει! Ξαναλέω ότι η Κυβέρνηση εκπροσωπείται εδώ στην Αίθουσα και από τους Υφυπουργούς. Εκπροσωπείται κανονικά, δεν υπάρχει κάποιο παράτυπο στην εκπροσώπηση. 
Επίσης, δεν είναι δυνατόν να αξιώνετε από έναν άνθρωπο, από έναν Υπουργό, να είναι παρών καθ’ όλη τη διάρκεια των πολύωρων συνεδριάσεων της Βουλής, κάτι που ούτε εμείς οι Βουλευτές κάνουμε.","ΜΑΥΡΟΥΔΗΣ ΒΟΡΙΔΗΣ",69
"4952"," Δύο μέρες συζητείται.","ΝΙΚΟΛΑΟΣ-ΤΕΡΕΝΣ-ΣΠΕΝΣΕΡ ΚΟΥΪΚ",243
"4953"," Αυτή τη δουλειά κάνουμε όλοι.","ΠΑΝΑΓΙΩΤΗΣ ΛΑΦΑΖΑΝΗΣ",279
"4954"," Κύριε Κουΐκ, εάν εκπληρωνόταν αυτή απαίτηση που έχετε εσείς, θα έπρεπε να αξιώσετε εσείς από τον εαυτό σας και από όλους τους συναδέλφους μας την αυτοπρόσωπη και φυσική παρουσία επί δεκαοκτώ ώρες στα έδρανα της Βουλής, γιατί τόσο θα διαρκέσει η σημερινή συνεδρίαση.","ΜΑΥΡΟΥΔΗΣ ΒΟΡΙΔΗΣ",69
"4955"," Όλοι το κάνουμε.","ΠΑΝΑΓΙΩΤΗΣ ΛΑΦΑΖΑΝΗΣ",279
"4956"," Δεν το κάνει κανείς μας, κύριε Λαφαζάνη, για ανθρώπινους λόγους που είναι κατανοητοί. Εν πάση περιπτώσει, ο καθένας έχει τις απόψεις του. Λέω, απλώς, τώρα εδώ ότι δεν υπάρχουν τυπικά ζητήματα. Μην κάνετε τέτοιου φθηνού είδους τεχνάσματα εντυπωσιασμού.
Όσο για το «διορισμένοι Υπουργοί», να το ξεκαθαρίσουμε και αυτό. Όλοι οι Υπουργοί είναι διορισμένοι. Ορισμένοι, απλώς, φέρουν και την ιδιότητα του Βουλευτού. Όλοι οι Υπουργοί διορίζονται από τον Πρωθυπουργό και αυτό, εν πάση περιπτώσει, ας ακούγεται πρωτίστως από αυτούς που έχουν εκλεγεί με σταυρό προτίμησης.","ΜΑΥΡΟΥΔΗΣ ΒΟΡΙΔΗΣ",69
"4957"," Το λόγο έχει ο κ. Λαφαζάνης. 
Τώρα που ήρθε ο κύριος Υπουργός, μπορείτε να πείτε αυτά που θέλετε, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4958"," Τα λόγια πια έχουν χάσει κάθε αξία σ’ αυτήν την Αίθουσα.","ΠΑΝΑΓΙΩΤΗΣ ΛΑΦΑΖΑΝΗΣ",279
"4959"," Κατάργηση του κοινοβουλευτισμού, κυρία Πρόεδρε! Ζητώ το λόγο επί προσωπικού.","ΝΙΚΟΛΑΟΣ-ΤΕΡΕΝΣ-ΣΠΕΝΣΕΡ ΚΟΥΪΚ",243
"4960"," Κύριε Κουΐκ, θα ζητήσετε το λόγο από το Προεδρείο και πολύ ευχαρίστως θα σας τον δώσει. Τώρα, όμως, έχω δώσει το λόγο στον κ. Λαφαζάνη.
Κύριε Λαφαζάνη συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4961"," Λυπάμαι πολύ, αλλά το θέαμα πλέον έχει γίνει θλιβερό! Ό,τι και να γίνεται σ’ αυτήν την Αίθουσα, όσο αντικανονιστικό και να είναι, όσο και αν παραβιάζει τον Κανονισμό και το Σύνταγμα, όλα δικαιολογούνται και δεν υπάρχει ένα Προεδρείο –δεν αναφέρομαι σε εσάς, κυρία Πρόεδρε, που σας τιμούμε ιδιαίτερα- το οποίο έστω στοιχειωδώς να προσπαθεί να προασπίσει τον Κανονισμό και το Σύνταγμα.","ΠΑΝΑΓΙΩΤΗΣ ΛΑΦΑΖΑΝΗΣ",279
"4962"," Εσείς τα παραβιάζετε.","ΔΗΜΗΤΡΙΟΣ ΚΥΡΙΑΖΙΔΗΣ",263
"4963"," Δεν μπορεί, όμως, να γίνει έτσι συζήτηση. Είναι τυπικό θέμα σε φορολογικό νομοσχέδιο, ιδιαίτερα όταν επιβάλλεται ρητά από τον Κανονισμό, το αν θα υπάρχει έκθεση του Γενικού Λογιστηρίου, η οποία δεν γίνεται για να μας πει τι λένε τα άρθρα, γίνεται για να μας πει η κάθε διάταξη τι συνεπάγεται και τι δημοσιονομικό κόστος έχει; Γι’ αυτό γίνεται η έκθεση του Γενικού Λογιστηρίου. Εδώ, λοιπόν, όταν δεν υπάρχει αυτό, το λέμε τυπικό θέμα; Είναι τυπικό αυτό το θέμα; 
Επίσης, είναι τυπικό θέμα το να μας φέρνει εδώ τροπολογίες επί του νομοσχεδίου που συζητούμε κατά τη διάρκεια της Ολομέλειας και μετά από τρεις ώρες συζήτηση στην Ολομέλεια; Θα έχουμε τροπολογίες και τροποποιήσεις, οι οποίες στην ουσία είναι και αυτές τροπολογίες; 
Είναι τυπικό αυτό το θέμα; Ποιος θα ενδιαφερθεί να τηρούνται στοιχειωδώς κάποια πράγματα σ’ αυτήν την Αίθουσα; Πείτε ότι ο ΣΥΡΙΖΑ είναι παράξενος.  Ρωτάω εσείς δεν ενδιαφέρεστε γι’ αυτά τα πράγματα;","ΠΑΝΑΓΙΩΤΗΣ ΛΑΦΑΖΑΝΗΣ",279
"4964"," Ευχαριστούμε, κύριε Λαφαζάνη.
Ο κ. Κουΐκ ζήτησε το λόγο επί προσωπικού.
Ορίστε, κύριε Κουΐκ, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4965"," Βεβαίως, και θα έπρεπε λογικά να σηκωθούν όλοι οι συνάδελφοι οι οποίοι είναι εκλεγμένοι με το ψηφοδέλτιο Επικρατείας, γιατί έτσι αποφάσισε η Βουλή των Ελλήνων, διότι είναι κατοχυρωμένο από Συντάγματα και από Κανονισμούς. 
Θεωρώ ότι δεν μπορεί ο κ. Βορίδης να μου αφαιρεί το δικαίωμα του να ασκώ την κριτική μου -την οποιαδήποτε κριτική μου- επειδή είμαι Βουλευτής Επικρατείας, διότι δεν γνωρίζει ο κ. Βορίδης, ότι ζήτησα επιμόνως να κατέβω με σταυρό προτίμησης σε εκλογική περιφέρεια. Δεν μου εδόθη η δυνατότητα αυτή, διότι ήμουν ταυτόχρονα και εκπρόσωπος του κινήματος και έπρεπε να ξεπεράσουμε αυτό που το ίδιο το πολιτικό σύστημα έκανε, κυρία Πρόεδρε, δηλαδή του να μην έχω τις φραγές στις εμφανίσεις μου στα τηλεοπτικά κανάλια και στα ραδιόφωνα στην προεκλογική μου περίοδο. Θα ήθελα πολύ να είμαι εκλεγμένος. Ποτέ δεν μου άρεσε να είμαι δοτός. Ποτέ δεν ήθελα να είμαι δοτός. 
Συνεπώς, μ’ αυτά τα οποία είπε ο κ. Βορίδης, πραγματικά προσβάλλει τον κ. Μανώλη Γλέζο, προσβάλλει την κ. Μπακογιάννη, προσβάλλει τον κ. Μιχελάκη και όλους εκείνους οι οποίοι είναι εκλεγμένοι με το Επικρατείας, όταν μάλιστα προωθεί η σημερινή παράταξη του κ. Βορίδη, εκλογικό νόμο για να έχουμε περισσότερους εκλεγμένους με λίστες Βουλευτές.
Συνεπώς θα ζητήσω από το συνάδελφο να σκεφτεί ότι εδώ μέσα έχουμε όλοι το ίδιο δικαίωμα της κριτικής.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"4966"," Πιστεύω ότι ο κ. Βορίδης θα απαντήσει και θα δώσει μια εξήγηση γι’ αυτό.
Ορίστε, κύριε Βορίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4967"," Κυρία Πρόεδρε, είναι προφανές ότι δεν έχω πει κάτι μειωτικό ούτε για τον κ. Κουΐκ ούτε, πολλώ μάλλον, για τους συναδέλφους που εκλέγονται με ψηφοδέλτια Επικρατείας. Όπως, όμως, ακριβώς αποτελεί θεσμό νόμιμο και υπό μία έννοια ορθό η ύπαρξη των ψηφοδελτίων Επικρατείας και όπως σεβόμαστε αυτόν το θεσμό, έτσι αντιστοίχως νόμιμο και ορθό θεσμό αποτελεί και ο διορισμός των Υπουργών από τον Πρωθυπουργό. 
Άρα η κριτική μου ήταν στο ότι δεν είναι δυνατόν από τη μια μεριά να λέτε -και να το λέτε μειωτικά- «ο διορισμένος Υπουργός», την ίδια ώρα που σε τελευταία ανάλυση δεν έχει μεσολαβήσει μια εκλογική διαδικασία -υπό την έννοια της σταυροδοσίας το είπα- για κάποιον. Συνέκρινα την αναντιστοιχία της αποδοχής της μιας διαδικασίας και της απορρίψεως της άλλης. 
Αυτή ήταν η σύγκριση. Δεν υπήρχε τίποτα το προσωπικό προφανώς ούτε και για εσάς προσωπικά, κύριε Κουΐκ ούτε, πολλώ μάλλον, για τους συναδέλφους που εκλέγονται με τα ψηφοδέλτια Επικρατείας.","ΜΑΥΡΟΥΔΗΣ ΒΟΡΙΔΗΣ",69
"4968"," Ευχαριστούμε, κύριε Βορίδη.
Εισερχόμαστε στον κατάλογο των αγορητών. 
Ο κ. Κυριάκος Μητσοτάκης έχει το λόγο για επτά λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4969"," Κυρία Πρόεδρε, κυρίες και κύριοι συνάδελφοι, κατ’ αρχάς επιτρέψτε μου διερμηνεύοντας, πιστεύω, τα αισθήματα όλων των εγγεγραμμένων Βουλευτών οι οποίοι δεν έχουν το προνόμιο του να είναι Κοινοβουλευτικοί Εκπρόσωποι, να πω ότι αυτές οι μόνιμες διελκυστίνδες μεταξύ των Κοινοβουλευτικών Εκπροσώπων για θέματα κατά την εκτίμησή μου ήσσονος σημασίας, υποβαθμίζουν την ποιότητα του διαλόγου σ’ αυτήν την Αίθουσα. 
(Χειροκροτήματα από την πτέρυγα της Νέας Δημοκρατίας)
Το υπό συζήτηση φορολογικό νομοσχέδιο συντάχθηκε, κυρίες και κύριοι συνάδελφοι, υπό την ασφυκτική πίεση της αδυσώπητης δημοσιονομικής πραγματικότητος. Προκειμένου η χώρα να εξασφαλίσει τη συνέχιση της δανειοδότησης ή της χρηματοδότησής της έπρεπε πέραν της μείωσης των δαπανών του κράτους να βρει και 2,3 δισεκατομμύρια από πρόσθετα έσοδα από φορολόγηση. Αυτόν τον κύριο σκοπό εξυπηρετεί το παρόν νομοσχέδιο. Αποτελεί κατά συνέπεια έναν ακόμα κρίκο σ’ αυτήν την επίπονη, τη δύσκολη προσπάθεια δημοσιονομικής εξυγίανσης.
Κύριε Υπουργέ, όμως -το έχετε πει και εσείς και θα συμφωνήσετε φαντάζομαι μαζί μου- το παρόν φορολογικό νομοσχέδιο δεν είναι αυτό το οποίο αλλάζει ουσιαστικά τους κανόνες του παιχνιδιού. Δεν είναι μια τολμηρή φορολογική μεταρρύθμιση. Αυτή τη μεταρρύθμιση περιμένουμε να τη φέρει το Υπουργείο, όπως έχετε δεσμευτεί, εντός του πρώτου εξαμήνου του 2013. 
Εν όψει αυτής της σημαντικής επικείμενης τομής στη φορολογική νομοθεσία επιτρέψτε μου, κυρίες και κύριοι συνάδελφοι, να κάνω κάποιες γενικές παρατηρήσεις γύρω από αυτό το ζήτημα, το οποίο θεωρώ ότι είναι και το πιο ουσιαστικό. Τρεις είναι οι κύριοι παράγοντες οι οποίοι καθορίζουν την επιτυχή άσκηση μιας φορολογικής πολιτικής: το ύψος των φορολογικών συντελεστών, η πολυπλοκότητα της φορολογικής νομοθεσίας και η αποτελεσματικότητα του φοροεισπρακτικού μηχανισμού. Ας τους εξετάσουμε έναν – έναν.
Φορολογικοί συντελεστές. Η άποψη η οποία κυριάρχησε τα τελευταία χρόνια, κύριε Υπουργέ, είναι ότι πρόσθετα έσοδα μπορούν να βρεθούν με την αύξηση των φορολογικών συντελεστών. Έχει αποδειχτεί ότι αυτή η λογική δεν ισχύει στο βαθμό που περιμέναμε. Και εκθέσεις του Διεθνούς Νομισματικού Ταμείου, αλλά και έγκριτες αναλύσεις πολλών οικονομολόγων καταδεικνύουν ότι αυξάνοντας μόνο τους φορολογικούς συντελεστές, βυθίζουμε την οικονομία σε μια πιο βαθιά ύφεση, με αποτέλεσμα τελικά τα έσοδα να μην είναι τα προσδοκώμενα. Νομίζω ότι έχουμε και παραδείγματα σχετικά πρόσφατα με τον ειδικό φόρο στο πετρέλαιο θέρμανσης, που υποστηρίζουν ακριβώς αυτήν τη λογική. 
Μιας και έγινε και η συζήτηση πριν με αφορμή την τοποθέτηση του κ. Λαφαζάνη για την ακριβή εκτίμηση από πλευράς Γενικού Λογιστηρίου των επιπτώσεων των φορολογικών παρεμβάσεων, θα πρέπει κάποια στιγμή να κάνουμε μια πιο λεπτομερή δουλειά ανάλυσης ως προς την επίπτωση στα έσοδα από την αύξηση των συντελεστών συνυπολογίζοντας την επίπτωση που αυτή η αύξηση θα έχει στους ρυθμούς ανάπτυξης, διότι πολύ φοβάμαι ότι αυτή η εμπεριστατωμένη ανάλυση δεν έχει γίνει στο βαθμό που θα μας επιτρέπει να είμαστε συγκεκριμένοι και τεκμηριωμένοι για τα μέτρα τα οποία προτείνουμε σ’ αυτήν εδώ πέρα την Αίθουσα. 
Άρα το ζήτημα των φορολογικών συντελεστών και του ύψους των συντελεστών και της επίπτωσης που έχουν οι συντελεστές στην ανάπτυξη που αποτελεί το βασικό ζητούμενο, σίγουρα θα πρέπει και εντός του 2013 να μας απασχολήσει και πάλι. Υψηλοί φορολογικοί συντελεστές δεν οδηγούν νομοτελειακά σε αυξημένα έσοδα, που είναι δυστυχώς κάτι το οποίο έχει επιβεβαιωθεί στην πράξη.
Δεύτερη πτυχή μιας φορολογικής παρέμβασης είναι η πολυπλοκότητα της φορολογικής νομοθεσίας. Εδώ πέρα αναντίρρητα έχουν γίνει βήματα προς τη σωστή κατεύθυνση. Η απλούστευση του Κώδικα Βιβλίων και Στοιχείων αποτελούσε ένα πάγιο αίτημα της αγοράς. Έγινε μια παρέμβαση σ’ αυτήν την κατεύθυνση, σαφώς στη σωστή κατεύθυνση, αλλά δεν μπορεί κανείς να αρνηθεί ότι το φορολογικό σύστημα, η φορολογική νομοθεσία εξακολουθεί να είναι εξαιρετικά περίπλοκη, εξαιρετικά δαιδαλώδης σε βαθμό που τα φορολογικά νομοθετήματα τα οποία προκύπτουν από αυτήν τη Βουλή δεν μπορεί να τα διαβάσει ένας απλός πολίτης χωρίς την υποστήριξη κάποιου ειδικού. 
Φυσικά, ένα περίπλοκο φορολογικό σύστημα ταλαιπωρεί τους πολίτες και αποθαρρύνει τους επενδυτές. Όσο πιο περίπλοκο είναι το φορολογικό σύστημα τόσο μεγαλύτερη φοροδιαφυγή υπάρχει και τόσο περισσότερα περιθώρια για διαφθορά στο φοροεισπρακτικό μηχανισμό.
Κύριε Υπουργέ -το έχω πει επανειλημμένως, το επαναλαμβάνω και σ’ εσάς- μακάρι να μπορέσουμε στο επόμενο φορολογικό νομοσχέδιο το οποίο θα φέρετε να ξεκινήσετε με ένα άρθρο και το πρώτο άρθρο να καταργεί όλη την υφιστάμενη φορολογική νομοθεσία, όπως μέχρι σήμερα έχει προκύψει τα τελευταία τριάντα χρόνια. Αυτό και μόνο θα συνιστά τη σημαντικότερη τομή και τη σημαντικότερη συνεισφορά σας στη μελλοντική φορολογική νομοθεσία.
 Δεν επιδέχεται αυτή η νομοθεσία περαιτέρω μερεμέτια και περαιτέρω παρεμβάσεις. Πρέπει να καταργηθεί και να ξεκινήσουμε από την αρχή μ’ ένα απλό, κατανοητό φορολογικό σύστημα, χωρίς πάρα πολλές κλίμακες, χωρίς διαφορετικούς συντελεστές για διαφορετικές κατηγορίες εισοδημάτων. Αυτό θα συνιστά πραγματική τομή. Αυτό θα φέρει επενδύσεις και αυτό θα κάνει και την επικοινωνία μεταξύ των πολιτών και των φοροεισπρακτικών μηχανισμών πιο εύκολη και πιο διαφανή.
Έρχομαι τώρα στο τρίτο ζήτημα το οποίο καθορίζει την αποτελεσματικότητα άσκησης οποιασδήποτε φορολογικής πολιτικής και έχει να κάνει με την αποτελεσματικότητα του φοροεισπρακτικού μηχανισμού. 
Κύριε Υπουργέ, κυρίες και κύριοι συνάδελφοι -το έχω πει πολλές φορές, το επαναλαμβάνω και σήμερα- έχω αμφιβολίες εάν αυτός ο φοροεισπρακτικός μηχανισμός επιδέχεται παρεμβάσεων. Η άποψή μου είναι ότι θα πρέπει ενδεχομένως να εξετάσουμε τη δημιουργία ενός καινούργιου μηχανισμού από την αρχή με την μορφή μιας ανεξάρτητης αρχής δημοσίων εσόδων, η οποία θα έχει κανονιστικές, ελεγκτικές και κυρωτικές αρμοδιότητες. 
Αυτή η αρχή θα πρέπει να προβεί σε μια αυστηρότατη αξιολόγηση του υφιστάμενου προσωπικού με γνώμονα όχι μόνο τις ικανότητές τους, γιατί υπάρχουν αναμφισβήτητα ειδικά νέοι άνθρωποι σήμερα στο φοροεισπρακτικό μηχανισμό, οι οποίοι είναι εξαιρετικά ικανοί αλλά και την περιουσιακή τους κατάσταση.
Αναλυτικός έλεγχος του «πόθεν έσχες» και των περιουσιακών στοιχείων για οποιονδήποτε ενταχθεί σε αυτόν τον καινούργιο φοροεισπρακτικό μηχανισμό.
Κυρίες και κύριοι συνάδελφοι, η τεχνογνωσία για να χτίσουμε ένα σύστημα το οποίο θα είναι αποτελεσματικό, δίκαιο και πραγματικά στην υπηρεσία του πολίτη υπάρχει. Υπάρχει η τεχνογνωσία. Πολλές άλλες χώρες το έκαναν. Χώρες με πολύ μεγαλύτερα προβλήματα διαφοράς στο φοροεισπρακτικό τους μηχανισμό έκαναν παρεμβάσεις σε αυτήν την κατεύθυνση. Η τεχνολογία μάς επιτρέπει σήμερα να μπορούμε να κάνουμε πραγματικά τις ουσιαστικές παρεμβάσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Η πολιτική βούληση υπάρχει κα πιστεύω πραγματικά ότι το επόμενο φορολογικό νομοσχέδιο, το οποίο θα φέρει αυτή η Κυβέρνηση, μπορεί να συνιστά αυτήν την περιβόητη μεταρρύθμιση.
Και επί τη ευκαιρία αυτή –και κλείνω με αυτήν την παρέμβαση, κυρία Πρόεδρε- θα ήθελα να συγχαρώ το Υπουργείο για την τοποθέτηση του κ. Θεοχάρη στη θέση του Γενικού Γραμματέα Εσόδων. Πιστεύω ότι είναι ένας άνθρωπος ο οποίος πληροί τις βασικές προϋποθέσεις για να μπορέσει να κάνει καλά τη δουλειά του και κυρίως, είναι ένας άνθρωπος ο οποίος δεν προέρχεται από το σύστημα. Διότι την τελευταία φορά που υπήρξε μία σύγκρουση μεταξύ κάποιου ο οποίος ήταν έξω από το σύστημα –και αναφέρομαι στον κ. Σπινέλλη- και κάποιου  που ήταν μέσα από το σύστημα –αναφέρομαι στον κ. Καπελέρη, δεν μασάω τα λόγια μου, μπορούμε να τα πούμε με το όνομά τους- επικράτησε ο δεύτερος και δυστυχώς τα αποτελέσματα τα είδαμε στην πράξη.
Σας ευχαριστώ πάρα πολύ.
(Χειροκροτήματα από την πτέρυγα της Νέας Δημοκρατίας)","ΚΥΡΙΑΚΟΣ ΜΗΤΣΟΤΑΚΗΣ",320
"4970"," Σας ευχαριστούμε, κύριε Μητσοτάκη.
Ο κ. Μανώλης Γλέζος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4971"," Αγαπητή Πρόεδρε, αγαπητοί συνάδελφοι και αγαπητές συναδέλφισσες, εκτός του χρόνου αυτού μου επιτρέπετε να πω για το προηγούμενο;","ΜΑΝΩΛΗΣ ΓΛΕΖΟΣ",143
"4972"," Πείτε ό,τι θέλετε μέσα στο χρόνο σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4973"," Επειδή γεννήθηκε ένα ερώτημα από μερικούς συναδέλφους με ποια διαπιστευτήρια έρχομαι και μιλάω για τα οικονομικά θέματα είμαι υποχρεωμένος να θέσω υπ’ όψιν όλων σας, ότι, όταν κηρύχθηκε ο πόλεμος από την Ιταλία εναντίον της χώρας μας, τότε έπαιρναν για στρατιώτες από είκοσι ενός χρονών και πάνω. Η ηλικία μου ήταν τότε δεκαεννέα και δεν μου επιτρεπόταν να πάω. Ως φοιτητής, με άλλους φοιτητές όλης της χώρας πήγαμε να αντικαταστήσουμε δημοσίους υπαλλήλους εθελοντικά.
(Χειροκροτήματα από την πτέρυγα του ΣΥΡΙΖΑ - ΕΚΜ)
Επειδή, λοιπόν, ήμουν φοιτητής του Οικονομικού Πανεπιστημίου, ΑΣΟΕΕ τότε, πήγα και δούλεψα πρακτικά στο Γ΄ Ταμείο Εισπράξεων. Έχω, λοιπόν, μία εμπειρία όχι μονάχα θεωρητική αλλά και πρακτική γύρω απ’ αυτά τα θέματα. Με βάση αυτήν την εμπειρία θέλω να πω και να τονίσω ότι το νομοσχέδιο αυτό που έρχεται -και το είπε ένας συνάδελφος από την τροϊκανή κυβέρνηση «φορομπηχτικό», μοναχός του το ομολόγησε- είναι στην ουσία μια φαρσοκωμωδία. Δεν είναι ένα «δίκαιο και αποτελεσματικό φορολογικό σύστημα», όπως παρουσιάζεται, φαίνεται και γράφεται, μάλιστα, στο κείμενο.
Επειδή το θέμα εστιάζεται σε ένα συγκεκριμένο σημείο, στην πάταξη της φοροδιαφυγής που είναι το αντίδοτο των δανείων, εμείς υποστηρίζουμε ότι δεν χρειάζονται δάνεια, αρκεί να υπάρχει πράγματι δίκαιο φορολογικό σύστημα. Δίκαιο φορολογικό σύστημα δεν υπάρχει. Πού βρίσκεται το θέμα; Είναι από τη μια μεριά στο σημερινό νομοσχέδιο, οι φοροφυγάδες να συλληφθούν και να υπάρξει μια δικαιοσύνη. Στην ουσία είναι το ανάποδο. Έχουμε μία φοροδιαφυγή εκείνων που έχουν εισοδήματα και έχουμε και μία ανισότητα στο φορολογικό εισόδημα. 
Συγκεκριμένα, πρώτον, εάν πραγματικά ήθελε να κάνει ένα δίκαιο φορολογικό σύστημα το σύστημα της τρόικας, θα έπρεπε να καταργήσει –το είπε και ο προηγούμενος εισηγητής με άλλη, όμως, έννοια- όλους τους φόρους που επιβλήθηκαν με την κρίση. Θα τολμήσετε να το κάνετε; Δεν θα τολμήσετε.
Δεύτερον, να υπάρξει μία αντιστροφή των άμεσων και έμμεσων φόρων. Όπως είναι γνωστό, οι έμμεσοι φόροι πλήττουν το φτωχό λαό και οι άμεσοι φόροι υποτίθεται ότι είναι για τους μεγάλους εισοδηματίες. Στην ουσία πάλι το λαό πιάνουν, γιατί δεν μπορεί να διαφύγει ούτε ο μισθωτός ούτε ο μεροκαματιάρης ούτε ο μισθωτός του δημοσίου ούτε αυτός που δουλεύει μεροκάματο σε ιδιωτικές επιχειρήσεις. Αυτόν τον πιάνουμε και μας διαφεύγουν όλοι οι άλλοι. 
Έδωσε έναν πίνακα προηγούμενα ο εισηγητής του Κομμουνιστικού Κόμματος που είναι σωστός. Συνεχώς μειώνονται τα έσοδα που προέρχονται από τους άμεσους φόρους και αυξάνονται τα έσοδα από τους έμμεσους φόρους, δηλαδή από το λαό.
Τρίτον, εάν θέλουμε να τολμήσουμε, πρέπει να καταργηθεί ο Φόρος Προστιθέμενης Αξίας σε όλα τα εγχώρια προϊόντα πρώτης ανάγκης. Θα το τολμήσετε αυτό; Ούτε με ακούτε που το λέω. Δεν πειράζει! Φωνή βοώντος εν τη ερήμω. Επιμένω και το ξαναλέω: Εάν θέλετε πραγματικά να βοηθήσετε το λαό, είστε σε θέση ή όχι, να καταργήσετε το ΦΠΑ σε όλα τα εγχώρια προϊόντα πρώτης ανάγκης, αυτά που ο λαός αγοράζει; Θα το τολμήσετε; Δεν θα το τολμήσετε.
Τέταρτον, κατάργηση του φόρου σε όλα τα προϊόντα θέρμανσης, για να μην ξεπαγιάσει ο ελληνικός λαός.
Πέμπτον, κατάργηση του φόρου στη μοναδική κατοικία –δεν λέω «πρώτη»- αυτήν που έχει ως πρώτη κατοικία ο Έλληνας -και εδώ μπορούμε να πούμε ότι ακόμα κι αν δεν υπερβαίνει τα όρια, φερ’ ειπείν, των εκατό τ.μ. και στη δεύτερη, την προγονική, κληρονομημένη κατοικία, γιατί έχει φύγει από το χωριό του και έχει έρθει στην Αθήνα, άρα υπάρχει  αυτό το θέμα- κι όχι όπως διαδίδεται στην πρώτη κατοικία. Διότι ως πρώτη κατοικία μπορεί να έχει ένας πάμπλουτος μία τεράστια βίλα και να μην έχει τίποτα άλλο. Άρα να τον απαλλάξουμε; Δεν γίνεται. Γι’ αυτό λέω στη μοναδική κατοικία.
Αν θέλουμε να προχωρήσουμε ακόμα περισσότερο, θα πρέπει να προσέξουμε την ειδική φορολόγηση των ξένων. Επανέρχομαι. Έχουν περάσει δυόμισι, τρεις, τέσσερις μήνες από τη συνάντησή μας, όπου έθιξα το θέμα της φοροδιαφυγής των ξένων τροϊκανών στην Πάρο. Χίλιες τριακόσιες κατοικίες με 740 ευρώ την ημέρα. Όλα αυτά φοροδιαφεύγουν. Ακόμα περιμένω στο ακουστικό μου να ακούσω την απάντηση για το θέμα αυτό. Τι έγινε; Μήπως με εντολή των τροϊκανών δεν γίνεται;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Και τελευταίο, για να τελειώσω, δεν αντέχει ο λαός. Πάρτε το χαμπάρι, πριν φτάσει στο σημείο, όπως έρχονται και μου λένε «Εγώ, Μανώλη, δεν πρόκειται να αυτοκτονήσω. Όταν πεινάει το παιδί μου, θα πάω να σκοτώσω». Το σκέφτεστε αυτό ή δεν το σκέφτεστε; Πού οδηγείτε τον κόσμο;
Επειδή ερχόμαστε στο θέμα αυτό της βίας, εμείς τονίζουμε ότι όσο ο ελληνικός λαός το θυμό και την οργή του τα μετατρέπει σε οποιαδήποτε μορφή βίας, εμείς λέμε ότι δεν θα πάμε μπροστά. Εμείς το λέμε επίσημα, κατηγορηματικά: Θέλουμε να το κάνει πολιτική πράξη! Πολιτική πράξη θέλουμε να το κάνουμε. Το καταλαβαίνετε, ναι ή όχι; Και γι’ αυτόν το λόγο εμείς καταδικάζουμε όλες τις μορφές βίας και ζητάμε από το λαό να κάνει υπομονή και να μετατρέψει σε πολιτική πράξη το θυμό και την οργή του.","ΜΑΝΩΛΗΣ ΓΛΕΖΟΣ",143
"4974"," Ευχαριστούμε, κύριε Γλέζο. Κλείστε παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4975"," Μιλάω βέβαια σε ένα Κοινοβούλιο, που -δεν το τονίζουμε, αλλά -δεν έχετε καν ούτε την πλειοψηφία του. Το καταπληκτικό μπόνους των πενήντα εδρών σάς σώζει. Και εδώ μέσα δεν έχετε την πλειοψηφία.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"4976"," Κύριε Γλέζο, ευχαριστούμε, αλλά οφείλω ως Προεδρείο και –πιστεύω- εκπροσωπώντας όλους τους συναδέλφους να σας πω ότι και σας σεβόμαστε και σας τιμάμε, όπως όλος ο ελληνικός λαός. Πάντως, το θέμα των Βουλευτών Επικρατείας νομίζω ότι δεν ήταν έτσι όπως το εκλάβατε εσείς -θέλω να πιστεύω- και ήδη έδωσε εξηγήσεις ο κ. Βορίδης. Πάντως, ο σεβασμός στο πρόσωπό σας είναι αμέριστος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4977"," Κυρία Πρόεδρε, μπορώ να έχω το λόγο επί ενός προσωπικού ζητήματος; Συνέβη κάτι το οποίο θέλω να ανακοινώσω.","ΕΛΕΥΘΕΡΙΟΣ ΑΥΓΕΝΑΚΗΣ",43
"4978"," Παρακαλώ. Έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4979"," Σας ευχαριστώ πολύ.
Κυρίες και κύριοι συνάδελφοι, λίγα λεπτά πριν ολοκληρώθηκε κατάληψη στο πολιτικό μου γραφείο στο Ηράκλειο. Το πληροφορήθηκα, ενώ βρισκόμουν στην Αθήνα, όπως όφειλα άλλωστε, στις εργασίες της Βουλής. 
Ο στόχος που επέλεξαν τα εν λόγω κατευθυνόμενα άτομα καθόλου δεν εξυπηρετεί τη μεθόδευσή τους. Όταν οι αντιεξουσιαστές επιτίθενται σε νέους πολιτικούς, αυτοδημιούργητους, απολύτως ξένους προς συμφέροντα, σκάνδαλα και διαπλοκές, τότε η επίθεσή τους στρέφεται εναντίον όλης της κοινωνίας του Ηρακλείου και της Κρήτης, μιας κοινωνίας την οποία υπηρετώ -όπως και άλλοι συνάδελφοι βεβαίως- εδώ και πέντε συναπτά έτη με συνέπεια. Πέντε χρόνια κοινοβουλευτικής διαδρομής με αφοσίωση, σεβασμό αλλά και εργατικότητα. 
Όσοι βρίσκονται πίσω από αυτήν την πρακτική πολιτικής βίας οφείλουν να συναισθανθούν το βάρος της ευθύνης που αναλαμβάνουν απέναντι στη δημοκρατική ομαλότητα, απέναντι στο σύνολο των συμπολιτών μας, οι οποίοι δίνουν σκληρούς καθημερινούς αγώνες επιβίωσης και έχουν άλλα μεγάλα και επείγοντα προβλήματα. Όταν οι λεγόμενοι «αναρχικοί» ή «αντιεξουσιαστές», όπως δήλωσαν, προσπαθούν με τέτοιες πράξεις να υποκαταστήσουν με τη δική τους εξουσία της βίας και του παραλογισμού, δεν είναι βέβαια ιδεολόγοι, αλλά επικίνδυνες περιθωριακές ομάδες αυταρχικής νοοτροπίας. 
Περιμένω από όλους τους συναδέλφους Βουλευτές όλων των κομμάτων να καταδικάσουν με τον πιο κατηγορηματικό τρόπο αυτήν την πρακτική βίας που στρέφεται εναντίον του ίδιου του κοινοβουλευτικού πολιτεύματος, του οποίου όλοι εμείς εδώ μέσα είμαστε λειτουργοί και υπηρέτες.
Σας ευχαριστώ πολύ.
(Χειροκροτήματα)","ΕΛΕΥΘΕΡΙΟΣ ΑΥΓΕΝΑΚΗΣ",43
"4980"," Ευχαριστώ και εγώ, κύριε Αυγενάκη.
Το Προεδρείο, αφού τοποθετηθήκατε έτσι, θέλω να σας πω ότι προφανώς καταδικάζει αυτές τις συμπεριφορές. Από την άλλη, ο κάθε Βουλευτής και η κάθε Βουλευτής έχει ευθύνη των λόγων και των πράξεών του, που σημαίνει ότι αναλαμβάνει όλες τις ευθύνες και του τι ψηφίζει και του πώς πολιτεύεται. Από την άλλη, ο ελληνικός λαός, όπως όλοι το δηλώνουμε εδώ, περνάει πολύ δύσκολες ώρες. Ως εδώ. Οπωσδήποτε καταδικάζεται αυτή η πράξη και θέλω να πιστεύω ότι θα τελειώσει γρήγορα αυτό στο γραφείο σας.
Συνεχίζουμε τη συζήτηση. 
Το λόγο έχει ο κ. Βασίλειος Κεγκέρογλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4981"," Επειδή εκφράζετε απορία, κύριε Λαφαζάνη, για το λόγο που επιδοκιμάστηκε από ορισμένους συναδέλφους η τοποθέτηση του κ. Αυγενάκη, νομίζω ότι τα τελευταία λόγια του Μανώλη του Γλέζου και το κάλεσμα στους πολίτες από τη δική του σκοπιά θα πρέπει να γίνει γραμμή όλων, γιατί δεν ευθύνεται η κάθε ομάδα και ο κάθε μεμονωμένος πολίτης για μια πράξη στην οποία θα προβεί. Πέρα από την προσωπική ευθύνη την οποία έχει, ευθύνεται και το σύνολο των ανθρώπων, των φορέων, των πολιτικών, των πολιτικών κομμάτων που τροφοδοτούν με τον έναν ή τον άλλο τρόπο τέτοιες πράξεις και πολύ περισσότερο που τις καλύπτουν -σε περίπτωση που γίνεται αυτό- και δεν τις καταδικάζουν.
Άρα, λοιπόν, όλοι πρέπει να καταδικάσουμε αυτές τις πράξεις που ξεκίνησαν χθες με τα γραφεία της ΔΗΜΑΡ, που στο παρελθόν ήταν τα γραφεία του ΠΑΣΟΚ και το δικό μου προσωπικά γραφείο στο Ηράκλειο και βεβαίως μεθαύριο θα είναι και για εσάς. Γιατί, όπως πολύ καλά ξέρετε, ενώ έχετε γνώση της κατάστασης και της πραγματικότητας, τάζετε λαγούς με πετραχήλια. Αποφεύγετε βέβαια όπως ο διάολος το λιβάνι να προκαλέσετε ρήγμα στην Κυβέρνηση που θα είναι ακαριαίο προκειμένου να αναλάβετε, διότι γνωρίζετε ότι σε τρεις μέρες τα ωσαννά θα έχουν τελειώσει και θα πάτε εσείς για λιντσάρισμα με αυτά που τάζετε. Το ξέρετε πολύ καλά. 
Άρα, λοιπόν, προς γνώση και συμμόρφωση αυτά που συμβαίνουν. Να δούμε αυτά που ενώνουν και αυτά που έχει ανάγκη η κοινωνία που χειμάζεται και η χώρα, προκειμένου να προχωρήσει στην έξοδο από την κρίση. Και το λέω αυτό, γιατί πέρυσι το Φεβρουάριο είχαμε πετύχει μία συμφωνία με τους εταίρους, τους δανειστές, τους διεθνείς τοκογλύφους, που λένε κάποιοι, υποστηρίζοντας τα ιδιωτικά κέντρα έμμεσα. Δεν λένε για τα ιδιωτικά κέντρα που δανειζόμασταν πριν ότι ήταν τοκογλύφοι. Λένε τώρα για τους εταίρους, τα κράτη. Τους φορολογούμενους Ευρωπαίους πολίτες λένε τώρα τοκογλύφους και διεθνείς δανειστές.
Πέρυσι, λοιπόν, ενώ είχαμε προβεί σε μία συμφωνία, ενώ είχαμε συμφωνήσει συγκεκριμένα μέτρα ενός ύψους, από τη μια μεριά η ατολμία και το μισό βήμα του κ. Σαμαρά και της Νέας Δημοκρατίας -που πραγματικά προσήλθε με μια πολιτική μεταστροφή στην προσπάθεια εξόδου της χώρας από την κρίση, αλλά με μισό βήμα, γιατί θεώρησε ότι η Κυβέρνηση εκείνη έπρεπε να είναι, λέει, ειδικού σκοπού και περιορισμένου χρόνου- και από την άλλη η προσπάθεια διαφόρων κομμάτων με κομματικές σκοπιμότητες οδήγησαν στο χάσιμο τουλάχιστον οκτώ μηνών, εκτός του περιορισμού της πολιτικής δράσης της Κυβέρνησης συνεργασίας. Οι απανωτές εκλογές και η μεγάλη δυσκολία που προέκυψε και για τον παριστάμενο Υπουργό στη συνέχεια για τις διαπραγματεύσεις οδήγησαν στην απώλεια σημαντικού χρονικού διαστήματος. Όμως ο χρόνος είναι χρήμα -το έχετε ακούσει πιστεύω από το λαό- και αυτό μεταφράζεται σε συγκεκριμένα μέτρα. 
Δυστυχώς, η ανακεφαλαιοποίηση των τραπεζών, η οποία έπρεπε να έχει γίνει πέρυσι το Μάιο και με λιγότερο κόστος, η οποία είναι απαραίτητη για την επανεκκίνηση της οικονομίας -μην το αποκρύπτετε- δεν έχει γίνει ακόμα και δεν ξέρω αν θα γίνει μέχρι τον επόμενο Μάιο. Τα μέτρα που ήταν άθροισμα 11,5 δισεκατομμύρια, 5,5 από τα κοινωνικά, έγιναν 14,5 ή πολύ περισσότερα και αυτά τα οποία συζητάμε σήμερα είναι επαχθέστερα. Κάθε φορά δηλαδή που η χώρα δεν καταφέρνει να συνεννοηθεί, κάθε φορά που οι καρεκλοκένταυροι του πολιτικού και του άλλου ευρύτερου συστήματος, που είναι ο πνευματικός κόσμος, που είναι οι παραγωγικές τάξεις, που είναι τα media, όλοι, δεν καταφέρνουν να συνεννοηθούν για το minimum για τη χώρα, επιδεινώνουν την κατάσταση της χώρας και μετά έρχονται λαϊκίστικα να μας κάνουν σχολιασμό, που μπορούμε να τον κάνουμε όλοι και τον κάνουμε όλοι, γιατί τον γνωρίζουμε και τον κάνουν πολύ καλύτερα οι δημοσιογράφοι: τόσοι άνεργοι, τόσες αυτοκτονίες, τόσα προβλήματα. Βεβαίως. 
Όσο συνεχίζουμε με αυτήν την κατάσταση, θα είναι τα πράγματα χειρότερα για τον κόσμο. Αλλά συνυπεύθυνοι είναι όλοι: και αυτοί που δεν τολμούν να πάρουν αποφάσεις στην ώρα τους και αυτοί οι οποίοι βάζουν τρικλοποδιές και συνδράμουν τους πεμπτοφαλαγγίτες για να εμποδίσουν θετικές εξελίξεις. Όλοι συνυπεύθυνοι, λοιπόν. Μη βγάζει κανείς την ουρά του απ’ έξω. Το λιντσάρισμα θα είναι για όλους. Πολύ περισσότερο γι’ αυτούς που τάζουν λαγούς με πετραχήλια. Θα το δείτε. Εμείς βέβαια θα σας συμπαρασταθούμε και τότε, ο μη γένοιτο. 
Ευτυχώς όμως οι Κασσάνδρες διαψεύδονται, οι προσπάθειες αποδίδουν, έστω μετ’ εμποδίων, γι’ αυτό χρειάζεται εντατικοποίηση της δουλειάς από την πλευρά της Κυβέρνησης, ακόμα περισσότερη δουλειά, περισσότερη συνεννόηση. Και νομίζω ότι αυτό που λένε όλοι «σταθερό, δίκαιο, αναπτυξιακό, κοινωνικό και αποτελεσματικό φορολογικό σύστημα» θα πρέπει να έχει συγκεκριμένο χρονοδιάγραμμα, έναρξη του διαλόγου, τέλος του διαλόγου και στις 30/6 η χώρα να έχει αυτό το φορολογικό σύστημα. 
Σήμερα συζητάμε για ένα φορολογικό νομοσχέδιο, για κάποιες ρυθμίσεις που είναι απαραίτητες σύμφωνα με τις δεσμεύσεις μας, αλλά δεν είναι εκείνο το φορολογικό σύστημα που θα δώσει τη σταθερότητα. Ποιο μήνυμα περνάμε στους ξένους επενδυτές ή στους επενδυτές από τη χώρα μας, όταν λέμε ότι τώρα το ψηφίζουμε αυτό και μετά από λίγο καιρό θα φέρουμε ένα άλλο; 
Άρα, λοιπόν, συγκεκριμένο χρονοδιάγραμμα γι’ αυτό το φορολογικό σύστημα, το οποίο πρέπει επιτέλους να μπει μπροστά.
Κυρίες και κύριοι συνάδελφοι, τα τεράστια προβλήματα που δημιουργεί η κρίση και τα τεράστια προβλήματα που δημιουργούνται πολύ περισσότερο από τα δημοσιονομικά μέτρα τα οποία αναγκαζόμαστε να πάρουμε έχουν οδηγήσει σε δύσκολα μέτρα, σε επιβάρυνση του συνόλου σχεδόν της κοινωνίας, πολύ περισσότερο όμως των ευπαθών ομάδων. Γι’ αυτό έχουμε καταθέσει συγκεκριμένη τροπολογία αντιμετώπισης των προβλημάτων των ευπαθών ομάδων, που αναφέρεται στην εξαίρεση των βαριά ανάπηρων από περικοπές στις συντάξεις και τα δώρα, τη μη περικοπή του ΕΚΑΣ για τους ανάπηρους και τα παιδιά, την αντιμετώπιση του προβλήματος των ανασφάλιστων όχι μόνο για τους μακροχρόνια άνεργους, αλλά και για τους επαγγελματίες ασφαλισμένους του ΟΑΕΕ, την καθιέρωση μεταβατικής περιόδου για την αύξηση των ορίων ηλικίας από τα εξήντα πέντε στα εξήντα επτά γι’ αυτούς που είναι άνεργοι τα δύο τελευταία χρόνια ή που έχασαν τη δουλειά τους τα δύο τελευταία χρόνια. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό την ανοχή σας, παρακαλώ, κυρία Πρόεδρε.
Για τους αγρότες έχουμε ολοκληρωμένη πρόταση, που έχει να κάνει με τη θεμελίωση δικαιώματος με συγκεκριμένα χρόνια, όπως ισχύει για όλα τα ταμεία, αλλά θα τη φέρουμε σε άλλο νομοσχέδιο. Βέβαια έχουμε και την πρόταση για την αύξηση της επιστροφής φόρου του πετρελαίου, προκειμένου να υπάρξει κίνητρο για τη χρησιμοποίησή του και ασφαλώς εξισορρόπηση των εσόδων.
Κλείνω ζητώντας από τον Υπουργό μία ενημέρωση στην ομιλία του για το τι γίνεται με μία αποτελεσματική ρύθμιση των οφειλών προς το δημόσιο, που την έχει ανάγκη το εισπρακτικό σύστημα σήμερα, για να μπορούν να πληρώσουν αυτοί που έχουν τη μερική δυνατότητα και να μην τους απαγορεύεται ουσιαστικά από το ισχύον. Τι γίνεται με την επεξεργασία μιας τέτοιας αποτελεσματικής ρύθμισης; 
Ευχαριστώ, κυρία Πρόεδρε, και για την ανοχή σας.
(Χειροκροτήματα από την πτέρυγα του ΠΑΣΟΚ)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"4982"," Ευχαριστούμε, κύριε  συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα: «Η αρχή της δεδηλωμένης από τον Τρικούπη στο σήμερα» που οργανώνει το Ίδρυμα της Βουλής, είκοσι εννέα μαθητές και μαθήτριες και δύο εκπαιδευτικοί από το 7ο Γυμνάσιο του Αιγάλεω.
Η Βουλή τούς καλωσορίζει. Καλή χρονιά.
(Χειροκροτήματα απ’ όλες τις πτέρυγες της Βουλής)
   Το λόγο έχει ο κ. Μαρίνος Ουζουνίδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4983"," Σας ευχαριστώ, κυρία Πρόεδρε.
Κυρίες και κύριοι συνάδελφοι, σε εμάς από την επαρχία δεν δίνεται τόσο συχνά ο λόγος για να αναφερθούμε στα προβλήματα των περιοχών μας. Χαίρομαι, λοιπόν, ιδιαίτερα για το ότι σήμερα είναι ο Υπουργός των Οικονομικών εδώ, ο οποίος καλά θα κάνει να μην παίζει με το κινητό, αλλά να παρακολουθήσει την αναφορά μου στα προβλήματα της περιοχής μου, τα οποία είναι πολύ σοβαρά.
Κατ’ αρχάς θα καταθέσω στα Πρακτικά το χάρτη του νομού μου. Βέβαια, πρέπει να καταθέσω το χάρτη όλης της Ελλάδος, γιατί πολλοί Υπουργοί δεν κάνουν την τιμή να επισκεφθούν τις περιοχές μας για να ξέρουν πού βρίσκονται, τι προβλήματα έχει ο τόπος κ.λπ.. Σήμερα τουλάχιστον θα περίμενα να είναι εδώ όλοι οι Υπουργοί να ακούσουν τα προβλήματα τα οποία έχουν άμεση σχέση με τα οικονομικά ενός κράτους.
Σε ό,τι αφορά το νομό μου –αλλά και τη Θράκη και τη Βόρεια Ελλάδα- κατ’ αρχάς υπάγεται σε αυτόν και το νησί της Σαμοθράκης, το οποίο έχει εγκαταλειφθεί στο έλεος του Θεού. Κοιτάξτε να πάρετε κάποια μέτρα ούτως ώστε οι άνθρωποι να έχουν τη δυνατότητα να μπορούν να αντεπεξέλθουν στις δύσκολες καταστάσεις που περνάνε. Απλώς σας αναφέρω χαρακτηριστικά ότι μεταξύ των προβλημάτων -όπου έκανα και κάποια ερώτηση- δεν υπάρχει στο νησί της Σαμοθράκης παιδίατρος. Καλά θα κάνει η Κυβέρνηση κάποια στιγμή να ασχοληθεί με αυτό το θέμα και να στείλουν παιδίατρο.
Σε ό,τι αφορά τους Υπουργούς που σας ανέφερα πιστεύω ότι θα ήταν καλό, για παράδειγμα, ο Υπουργός Αγροτικής Ανάπτυξης, κ. Τσαυτάρης να επισκεφθεί τον Έβρο, που είναι μια αγροτική περιοχή όπου έχουμε πολλά ποτάμια, ούτως ώστε να ενημερώσει τους νέους αγρότες δίνοντάς τους κίνητρα να έχουν οι άνθρωποι δουλειά. Ο Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, κ. Χατζηδάκης, μιλάει συχνά πυκνά για ανάπτυξη. Εγώ  που ζω εκεί δεν βλέπω κάποια ανάπτυξη. Καλά θα κάνει να μας επισκεφθεί και να μας ενημερώσει σε ό,τι αφορά την πολυσυζητημένη ανάπτυξη. Ο Υπουργός Άμυνας θα μας κάνει τιμή εάν έλθει προκειμένου να μας ενημερώσει για κάποια εθνικά θέματα που υπάρχουν.
Συχνά έρχεται ο κ. Δένδιας, ο οποίος έρχεται απλώς για δυο-τρεις ώρες και επισκέπτεται την περιοχή. Κάθε μέρα δημιουργούνται όλο και περισσότερα κέντρα κράτησης παράνομων μεταναστών. Εμείς δεν το βλέπουμε ως μέτρο ανάπτυξης.
(Θόρυβος στην Αίθουσα)","ΜΑΡΙΝΟΣ ΟΥΖΟΥΝΙΔΗΣ",381
"4984"," Κύριοι συνάδελφοι, σας παρακαλώ, κάντε λίγη ησυχία. Δεν είναι σωστό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"4985"," Κύριε  Λοβέρδο, καλά θα κάνετε να μας ακούσετε και εμάς λίγο, αφού εσείς επί χρόνια μιλάτε από το Βήμα. Εμείς είμαστε καινούργιοι.","ΜΑΡΙΝΟΣ ΟΥΖΟΥΝΙΔΗΣ",381
"4986"," Ζητώ συγγνώμη.","ΑΝΔΡΕΑΣ ΛΟΒΕΡΔΟΣ",286
"4987"," Εμείς, λοιπόν, είμαστε καινούργιοι και από εκθέσεις ιδεών εγώ προσωπικά δεν γνωρίζω πολλά πράγματα. Διότι εδώ ακούω εκθέσεις ιδεών. Ο κόσμος θέλει δουλειά, κύριοι. Όλα τα άλλα είναι «να’ χαμε, να λέγαμε». Υπάρχει μία φορά ο δημόσιος τομέας και μια φορά ο ιδιωτικός τομέας. Το δημόσιο τομέα τον γνωρίζει πολύ καλά ο εισηγητής κ. Βεσυρόπουλος, ο οποίος είναι δημόσιος υπάλληλος και θα γνωρίζει καλύτερα από μένα ότι η τακτική σας το τελευταίο διάστημα έχει αναστατώσει τους ανθρώπους σε διάφορες υπηρεσίες,  διότι δεν γνωρίζουν τι τους ξημερώνει αύριο. Είναι ένα θέμα πολύ σημαντικό, το οποίο έχει να κάνει και με την ανάπτυξη και με την επένδυση σε κάποιες περιοχές που ζουν οι άνθρωποι. Καλό είναι, λοιπόν, να τους ενημερώσετε για το εάν θα παραμείνουν στις θέσεις τους ή αν θα τους απολύσετε. Αυτή η κατάσταση δεν μπορεί να συνεχιστεί. 
Σε ό,τι αφορά τη διαθεσιμότητα τα σημερινά κόμματα τα κυβερνώντα, η Νέα Δημοκρατία και το ΠΑΣΟΚ, είστε εσείς που κατά καιρούς προσλάβατε υπεράριθμους δημοσίους υπαλλήλους. Σήμερα, λοιπόν, τους ανθρώπους αυτούς δεν μπορείτε να τους πετάτε ουσιαστικά σαν σκουπίδια. Οι άνθρωποι έχουν επενδύσει τη ζωή τους ανάλογα με την εργασία τους και επομένως καλά θα κάνετε πρώτα να κοιτάξετε το πού υπάρχουν κενές θέσεις, προκειμένου να τους μεταφέρετε εκεί.
Σε ό,τι αφορά τον ιδιωτικό τομέα δεν υπάρχει ούτε ένα κίνητρο για τους ανθρώπους οι οποίοι έχουν μείνει στον ιδιωτικό τομέα, αυτοί οι λίγοι, να συνεχίσουν να δουλεύουν. Θα πρέπει να σας ενημερώσω, κύριε  Υπουργέ των Οικονομικών, ότι στη Βόρεια Ελλάδα  λένε πως ο καλύτερος Υπουργός Οικονομικών της Βουλγαρίας είναι ο κ. Στουρνάρας. Θα σας πω γιατί. Άνθρωποι οι οποίοι ζουν στα σύνορα έχουν να γεμίσουν βενζίνη και πετρέλαιο από ελληνικά πρατήρια δύο και τρία χρόνια. Επίσης οι άνθρωποι που ζουν στα σύνορα με τη Βουλγαρία χρησιμοποιούν την κινητή τηλεφωνία της Βουλγαρίας. Κυκλοφορούν αυτοκίνητα με βουλγάρικες πινακίδες, διότι τα ασφάλιστρα τα πληρώνουν στη Βουλγαρία.
Υπάρχουν, λοιπόν, ένα σωρό θέματα τα οποία δεν ξέρετε και καλά θα κάνετε να τα παρακολουθήσετε. Ο κ. Δένδιας, εκτός από το θέμα των παράνομων μεταναστών θα έλθει να παρακολουθήσει στην περιοχή μας ότι υπάρχει λαθρεμπόριο πετρελαίων, καυσίμων, τροφίμων, φυτοφαρμάκων, ξυλείας κ.λπ.. Επομένως είναι ένα σωρό σοβαρά θέματα, ούτως ώστε θα έλθετε να τα παρακολουθήσετε στην περιοχή μας και ανάλογα να πάρετε τα μέτρα που πρέπει.
Εδώ υπάρχει και μία απόφαση του σωματείου των βενζινοπωλών, την οποία είχαμε καταθέσει και θα την καταθέσω ξανά, οι οποίοι ζητούσαν να μην αυξηθεί το πετρέλαιο θέρμανσης.
Κι εσείς ακολουθήσατε τις δικές του τακτικές. Έχει αποδειχθεί ότι έχετε αποτύχει παταγωδώς. Και επομένως, έστω και την ύστατη στιγμή δώστε στους σωστούς ανθρώπους τη δυνατότητα σε όλη τη Βόρειο Ελλάδα, να πάρουν φτηνό πετρέλαιο. 
(Στο σημείο αυτό την Προεδρική Έδρα  καταλαμβάνει ο  Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
 Και θέλω να αναφερθώ σε κάτι άλλο. Σε αυτά τα πολυσυζητημένα σκάνδαλα εγώ συμφωνώ με τις τακτικές που ακολουθείτε, αλλά συμβουλευθείτε την κ. Μέρκελ. Ένα σκάνδαλο στην DEUTSCHE BANK όπου, σας διαβάζω επί λέξει, πήγαν στο πλαίσιο των ερευνών της γερμανικής δικαιοσύνης την προηγούμενη εβδομάδα πεντακόσιοι πάνοπλοι αστυνομικοί, εφοριακοί και δικαστικοί και εισέβαλαν στο κέντρο της τράπεζας στη Φρανκφούρτη και συνέλαβαν πέντε εργαζόμενους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Εμείς εδώ ακούμε για χίλιες λίστες. Κάντε κάτι να λήξει αυτό το θέμα με τις λίστες, να ξεκαθαρίσει ποιοι  είναι οι κλέφτες και ποιοι είναι οι σωστοί. Και να σταματήσετε να φορολογείτε απάνθρωπα τον απλό εργαζόμενο πολίτη. 
Και θα ξέρετε, κύριε Μπέζα, αναφέρομαι λίγο σε εσάς από τη Βόρεια Ελλάδα και από την Ήπειρο, πολλοί Έλληνες πήγαν έξω τη δεκαετία του ’60 και του ’70, έφεραν λεφτά εδώ, δημιούργησαν την ανάπτυξη της Ελλάδος και έρχεται σήμερα το κράτος και τους τιμωρεί. Οι άλλοι, οι οποίοι πήραν από δω τα λεφτά και τα έβγαλαν έξω, οι κλέφτες, δεν τιμωρούνται.","ΜΑΡΙΝΟΣ ΟΥΖΟΥΝΙΔΗΣ",381
"4988","  Κύριε Ουζουνίδη, ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"4989"," Και κοιτάξτε, λοιπόν, να κάνει και κάτι για την περιφέρεια την οποία την έχετε εγκαταλείψει. 
Σας ευχαριστώ πολύ.
(Στο σημείο αυτό ο Βουλευτής κ. Μαρίνος Ουζουνίδης                        καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
  (Χειροκροτήματα από την πτέρυγα των Ανεξάρτητων Ελλήνων)","ΜΑΡΙΝΟΣ ΟΥΖΟΥΝΙΔΗΣ",381
"4990"," Το λόγο έχει ο Βουλευτής της Χρυσής Αυγής, κ. Ηλίας Κασιδιάρης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"4991"," Χαρακτηρίσαμε επανειλημμένως το νέο φορολογικό, νομοσχέδιο αδικίας και αθλιότητος, διότι τσακίζει εκατομμύρια Έλληνες με μικρά εισοδήματα, ενώ παράλληλα ευνοούνται οι λίγοι, ευνοούνται οι γνωστές ελάχιστες οικογένειες, οι οποίες έχουν κάτσει στο σβέρκο μας, της πατρίδας μας και του ελληνικού λαού, εδώ και δεκαετίες, ευνοείται η πλουτοκρατία. 
Θα αναφέρω απλά ένα παράδειγμα, διότι εμείς ομιλούμε πάντα με αριθμούς: Ένας ελεύθερος επαγγελματίας με 20.000 ευρώ ετήσιο εισόδημα πέρυσι έδινε 2.500 ευρώ και φέτος θα δίνει 5.000 ευρώ στην εφορία. Αντίστοιχα, κάποιος με 200.000 ευρώ ετήσιο εισόδημα, έδινε 77.500 ευρώ και θα δίνει 62.500 ευρώ στην εφορία. Επομένως θεωρούμε κατ’αρχάς άδικο το παρόν νομοσχέδιο. 
Παράλληλα, λέμε ότι το θεωρούμε και άθλιο, διότι στοχοποιεί τη μητρότητα, στοχοποιεί τη νέα γενιά Ελλήνων, χτυπάει τα παιδιά των Ελλήνων που θα γεννηθούν, έχει στόχο την αποδόμηση του μέλλοντος της χώρας μας.
 Αλλά θα επιμείνω σε ένα τρίτο σημείο, το οποίο εμείς ως Χρυσή Αυγή θεωρούμε κομβικό. Πεμπτουσία και αυτού του νομοσχεδίου είναι ότι η Βουλή νομοθετεί εις βάρος των άλλων. Έχει αλλάξει πλέον ο τρόπος φορολόγησης όλων, πλην των Βουλευτών. Αναφερόμαστε σε αυτό, γιατί αυτό είναι η συνέχεια του σκανδάλου με τις βουλευτικές αποζημιώσεις, τις οποίες πάλι η Χρυσή Αυγή είχε θέσει. Τελικά έγινε μια μείωση της πλάκας για κάτι οδοιπορικά και μόνο για το θεαθήναι και για τα μάτια του κόσμου. Δεν ξέραμε ότι οι αποζημιώσεις αυτές οι παχυλές είναι και αφορολόγητες. 
Απαιτούμε, λοιπόν, καταθέσαμε και σχετική τροπολογία, τη φορολόγηση της βουλευτικής αποζημίωσης από το πρώτο ευρώ. Οτιδήποτε άλλο συμβεί είναι και παράνομο και αντισυνταγματικό. Διότι, κύριε Υπουργέ, με βάση το άρθρο 4 του Συντάγματος «όλοι οι Έλληνες είμαστε ίσοι ενώπιον του νόμου». Δεν μπορούμε να χτυπάμε φορολογικά τους πολύτεκνους και να εξαιρούμε τους Βουλευτές. 
Και θέτω και ένα ερώτημα: Με ποιο σκεπτικό -και θα ήθελα οπωσδήποτε, θα απαιτούσα μια απάντηση- διαπράττετε αυτήν την αδικία. Μιλάμε για μια πράξη παράνομη και αντισυνταγματική, που δεν πρέπει σε καμμία περίπτωση να περάσει. 
Η πρόταση της Χρυσής Αυγής, λοιπόν, που κατατέθηκε μέσω τροπολογίας είναι συγκεκριμένη: Φορολόγηση της βουλευτικής αποζημίωσης από το πρώτο ευρώ. 
Το ερώτημα το οποίο σας έθεσα θεωρώ πως είναι ρητορικό, δεν πρόκειται να λάβει απάντηση, διότι η απάντηση είναι πολύ απλή και αυτονόητη. Σκοπός της Κυβέρνησης είναι στην ουσία απ όλα αυτά τα μέτρα στην ουσία να δωροδοκεί το Νομοθετικό Σώμα, να παίζουν οι Βουλευτές ομαδικά εδώ μέσα ένα θέατρο, όπως αυτό που είδαμε χθες, να αφήνουν τα ουσιώδη ζητήματα και να ασχολούνται με «βίλες Αμαλία» και με διάφορα τέτοια καραγκιοζιλίκια και να κρύβουν την αλήθεια. Όπως ακριβώς έγινε και με τους μισθούς, που, αν δεν είχε θέσει το θέμα η Χρυσή Αυγή, κανένας Έλληνας πολίτης δεν θα γνώριζε την αλήθεια. Το κρατούσατε ως επτασφράγιστο μυστικό. 
Με την παρέμβασή μας το έμαθε ο κόσμος και αυτό. Έτσι απαξίωσε περαιτέρω το διεφθαρμένο πολιτικό σύστημα, το διεφθαρμένο πολιτικό σύστημα στου οποίου το αποκορύφωμα της διαφθοράς βρίσκεται σήμερα η σκανδαλώδης φοροδιαφυγή, η απόκρυψη του μαύρου χρήματος, οι μίζες και τα κλεμμένα. 
Τελικώς, από ό,τι βλέπουμε και η υπόθεση της λίστας Λαγκάρντ εξελίσσεται σε ένα μέσο αποπροσανατολισμού της κοινής γνώμης και εξηγούμαι: Η Κυβέρνηση έχει αποφασίσει να κάψει τους καμένους, έχει αποφασίσει να πυροβολήσει πολιτικά πτώματα. Κάνει μάλιστα και ανταλλαγές πτωμάτων μεταξύ της η συγκυβέρνηση, τους δίνει η Νέα Δημοκρατία τον Βουλγαράκη, της δίνουν τον Παπαντωνίου και έτσι πάει. Και επί της ουσίας δεν πρόκειται ποτέ να επιβληθεί πολιτική κάθαρση στην Ελλάδα, διότι μένουν στο απυρόβλητο οι στυλοβάτες του μνημονίου και της υποταγής -βλέπε Βενιζέλος- και κυρίως αυτοί οι οποίοι έβαλαν τη χώρα σε αυτό το λούκι και οδήγησαν τη χώρα στα δεσμά του Διεθνούς Νομισματικού Ταμείου. Και αναφέρομαι στον κ. Παπανδρέου, τον οποίο τον καλύπτει η συγκυβέρνηση και η Αντιπολίτευση και είναι πολύ λογικό να γίνεται αυτό. Είναι πολύ λογικό, γιατί και η Αντιπολίτευση  του ΣΥΡΙΖΑ από τη στιγμή που μυρίστηκε εξουσία έγινε κατά 100% συστημική.
Θεωρούμε δική μας επιτυχία το ότι πάτησε –επιτέλους- το πόδι του στη Βουλή ο κ. Παπανδρέου, το ότι αναγκάστηκε να αφήσει λίγο τις διακοπές του στο Χάρβαρντ -όπου βρίσκεται με την ευγενή χορηγία της κ. Γιάννας Αγγελοπούλου- και να έρθει να κάτσει εδώ μέσα στα βουλευτικά έδρανα. Και αν έχουν λίγη αξιοπρέπεια οι Βουλευτές της Νέας Δημοκρατίας και του ΣΥΡΙΖΑ, πολύ σίγουρα σύντομα αυτός ο άνθρωπος πρέπει να κάτσει και στο εδώλιο του κατηγορουμένου.
Η πάταξη της φοροδιαφυγής είναι ένα μείζον θέμα, άπτεται της πολιτικής κάθαρσης της χώρας και όλος ο λαός γνωρίζει πολύ καλά ότι δεν απαιτεί καμμία απολύτως λίστα. Η δουλειά γίνεται πολύ εύκολα μέσω του Υπουργείου Οικονομικών, μέσω της Γενικής Γραμματείας Πληροφοριακών Συστημάτων, μέσω της Δίωξης Ηλεκτρονικού Εγκλήματος, την οποία, από ό,τι φαίνεται, δεν την θέλει ο Άρειος Πάγος να μπει στο παιχνίδι.
Βλέπουμε στα κανάλια καθημερινά τον κ. Θεοχάρη της Γενικής Γραμματείας Περιφερειακών Συστημάτων, ο οποίος είναι λαλίστατος, υμνεί το  έργο του κ. Στουρνάρα, λέει διάφορα, ψάχνει τα χρέη των 500 ευρώ του φτωχού, για να του πάρει μετά το σπίτι. 
Εμείς του προτείνουμε να κάνει κάτι άλλο αυτονόητο, να κάνει πλήρη οικονομικό έλεγχο σε όσους διετέλεσαν υπουργοί Εθνικής Αμύνης και σε άλλα νευραλγικά Υπουργεία τα οποία σχετίζονται με μίζες και προμήθειες από το 1974 μέχρι σήμερα. Εκεί έχει να βγάλει πάρα πολύ «μαύρο» χρήμα.   
Εάν γίνει κάτι τέτοιο, είναι βέβαιο πως πάρα πολύ μεγάλα ονόματα θα πάνε στη φυλακή. Διότι το «μαύρο» χρήμα και οι μίζες δεν είναι απλά ανιχνεύσιμες, «βγάζουν μάτι». Μόνον ο διεφθαρμένος δεν τις βλέπει. Διότι και ο τυφλός τα βλέπει. Και θα φέρω ως παράδειγμα την περίπτωση Τσοχατζόπουλου και Σμπώκου, όπου εν μια νυκτί βρέθηκαν τα εκατομμύρια στις offshore εταιρείες τους που βρίσκονταν σε εξωτικούς προορισμούς. 
Όμως, δεν έχετε την πολιτική βούληση να λύσετε το πρόβλημα. Το μόνο που κάνετε είναι να πυροβολείτε πολιτικά πτώματα, για να διασώσετε τη συγκυβέρνηση, να διασώσετε το μνημόνιο και τα συμφέροντα των τοκογλύφων.  
Στην πραγματικότητα, λοιπόν, καλύπτονται τα κακουργήματα, γιγαντώνεται η φοροδιαφυγή. Γιατί; Γιατί στην κορυφή κάθε λίστας βρίσκονται πολιτικά στελέχη κομμάτων και κυρίως η πλουτοκρατία, η οποία είναι αυτή που καθοδηγεί τα πολιτικά κόμματα που διοικούν τη χώρα σήμερα. 
Για να πληγεί η φοροδιαφυγή, απαιτείται πολιτική κάθαρση. Αυτή είναι μια μεγάλη υπόθεση, απαιτεί καθαρά χέρια. Τα καθαρά χέρια τα έχει μόνο η Χρυσή Αυγή, διότι η Χρυσή Αυγή κάνει κάτι που δεν το κάνουν τα συστημικά κόμματα,  όπως ο ΣΥΡΙΖΑ και το δηλώνουν και οι ίδιοι, η Χρυσή Αυγή στοχοποιεί πρόσωπα. Εμείς δεν χαϊδεύουμε. Εμείς στοχοποιούμε αυτούς που ευθύνονται ξεκάθαρα για τη διαπλοκή, για τη διαφθορά, για τα κλεμμένα. Στοχοποιούμε όλους αυτούς που οδήγησαν τη χώρα στο σημερινό της κατάντημα.
Εμείς λέμε, λοιπόν, ότι πρέπει να πάνε σε προανακριτική, πρέπει να πάνε στο εδώλιο του κατηγορουμένου και οι ένοχοι πρέπει να πάνε επιτέλους στη φυλακή. Και μάλιστα όχι σε κελιά VIP, για να κάνουν οι πολιτικοί παρέα με μόδιστρους και να περνάνε ήρεμα τη ζωή τους και τις ώρες τους. Αυτοί που έφεραν τους λαθρομετανάστες να πάνε στην πρώτη  πτέρυγα του Κορυδαλλού, όπως πάει και ένας μεροκαματιάρης, να πάει εκεί με τους Ιρακινούς και τους Αφγανούς σε ένα  κελί, δύο επί δύο, με πενήντα άτομα. 
Αυτό θα είναι το πρώτο βήμα ώστε να επέλθει εν τέλει η πολιτική κάθαρση στη ζωή της χώρας. 
Σας ευχαριστώ.
  (Χειροκροτήματα από την πτέρυγα του Λαϊκού Συνδέσμου-Χρυσή Αυγή)","ΗΛΙΑΣ ΚΑΣΙΔΙΑΡΗΣ",204
"4992"," Το λόγο έχει ο Βουλευτής της Δημοκρατικής Αριστεράς κ. Γεώργιος Κυρίτσης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"4993","  Ευχαριστώ, κύριε Πρόεδρε. 
Κύριοι συνάδελφοι, σίγουρα πιστεύω ότι δεν μας ψεκάζουν. Η αιθαλομίχλη όμως βρίσκεται εκεί έξω και γι’ αυτό κάποιοι ευθύνονται. 
Θέλω να μιλήσουμε όχι για το φορολογικό, γιατί αυτό δεν είναι φορολογικό νομοσχέδιο. Δεν ξέρω πώς έχει περάσει σαν φορολογικό νομοσχέδιο. Είναι ένα σχέδιο νόμου είσπραξης 2,3 δισεκατομμυρίων. Εάν το θεωρήσουμε φορολογικό, τότε θα διαπιστώσουμε ότι μ’ αυτό δεν μπορεί μία χώρα να προχωρήσει. Αν το αντιμετωπίσουμε σαν σχέδιο νόμου, θα δούμε πόσα τραγικά λάθη έχουν γίνει. 
Κύριε Υπουργέ, θέλω να μιλήσουμε για κοινή λογική. Θα αναλυθούν πάρα πολλά πράγματα. Τι λέει, λοιπόν, η κοινή λογική; Εκεί έξω ο κόσμος κρυώνει, εκεί έξω ο κόσμος δεν έχει να πληρώσει, άρα εμείς θα έπρεπε να το έχουμε αντιμετωπίσει αυτό. Θα μιλήσουμε για το πετρέλαιο, για το οποίο ως Δημοκρατική Αριστερά σάς κάναμε μία ολοκληρωμένη πρόταση. Τι κάνατε; Ανεβάσατε το πετρέλαιο, το «φουσκώσατε» ενάμιση χρόνο πριν και δημιουργήθηκε ένας πανικός, με αποτέλεσμα ούτε το λαθρεμπόριο να πιάσουμε, να έχουμε προβλήματα υγείας με την αιθαλομίχλη, να έχουμε παράνομη υλοτομία και να μην έχουμε αποτέλεσμα. 
Θα πρέπει κάποτε να παραδεχθούμε ότι κάναμε λάθος. Είναι τόσο απλό, κύριε Υπουργέ. Κάναμε λάθος και πρέπει να το αντιμετωπίσουμε με κοινή λογική. Δεν μπορεί κανείς να πει ότι «πιάσαμε» και αυτά τα λεφτά. Εμείς τι σας είχαμε πει; Εμείς σας είπαμε: «Θέλετε να πιάσετε το λαθρεμπόριο; Μαγνητικές πύλες εισόδου-εξόδου στα διυλιστήρια, GPS σε όλα τα βυτιοφόρα, μηχανήματα εισροής-εκροής στα βενζινάδικα και καθαρίσαμε». Ήταν τόσο απλό. 
Παρ’ όλα αυτά ακολουθείτε ένα δρόμο που βλέπουμε ότι δεν έχει αποτέλεσμα, όπως γίνεται με τα τέλη κυκλοφορίας. Μας λέτε ότι είναι περίπου τα ίδια. Σκεφθείτε όμως ότι διακόσιες χιλιάδες πινακίδες έχουν κατατεθεί. Τι σημαίνει αυτό; Επιπλέον υπάρχουν βενζινάδικα και συνεργεία που δεν δουλεύουν.
Κύριε Υπουργέ, κυρίες και κύριοι συνάδελφοι, δεν είναι δυνατόν να μας σταματάνε έξω άνθρωποι και να μας λένε: «Ξέρετε κάτι; Δεν μπορώ να πληρώσω αυτήν τη δόση. Ας μου αυξήσουν τις δόσεις». Δεν το κάνουμε. Λέει ο άλλος: «Δεν έχω να δώσω 1.300 ευρώ. Πήγαινέ μου το στα 650, για να μπορώ να πληρώσω το ρεύμα κ.λπ.». Δεν είναι παράλογο. 
Εμείς, κύριε Υπουργέ, θα πούμε «ναι» στις εξήντα δόσεις. Δεν προλάβαμε. Θα φέρουμε τροπολογία στο επόμενο νομοσχέδιο και θα απαιτήσουμε ψηφοφορία από το Σώμα για το ότι πρέπει οι δόσεις να γίνουν εξήντα. Μόνο μ’ αυτόν τον τρόπο και θα μπορέσετε να εισπράττετε κάθε μήνα και ο πολίτης θα ελαφρυνθεί. Εσείς ο ίδιος το είπατε. Κάνατε μία πρόταση. Μέχρι 50 ευρώ φτάσατε το μήνα, μέχρι 80 ευρώ. Κάνατε σωστή πρόταση. Δεν τη δέχεται η τρόικα; Ε, λοιπόν, δεν είναι έτσι. Δεν το δέχεται και το Κοινοβούλιο! Πρέπει να μπορούμε να το περάσουμε αυτό. Πιστέψτε με ότι θα έχετε κάθε μήνα ένα δισεκατομμύριο, οι άνθρωποι θα απαλλαγούν απ’ αυτό το βάρος και θα μπορέσουν κι αυτοί να ζήσουν και θα υπάρχει συνεχής ροή χρημάτων στο κράτος.
Εμείς αυτό δεν πρόκειται να το αφήσουμε. Θα το φέρουμε ως τροπολογία στο οποιοδήποτε επόμενο νομοσχέδιο και πιστεύω ότι θα είμαστε αυτοί οι οποίοι θα αποδειχθεί ότι έχουμε δίκιο, γιατί, όταν λέγαμε «συνδέστε τα ληξιαρχεία με τα ταμεία», μας έλεγαν το όραμα «Αριάδνη». Προς τιμήν του, μετά από τέσσερις μήνες ξαναήλθε στη θέση «ξέρετε, ναι, ήταν λάθος». Όλα αυτά, λοιπόν, είναι λάθος.
Θα σας πω κάτι απλό. Γιατί λέμε για κοινή λογική; Οι συντάξεις θα δίνονται στις 31 του μηνός σε όλους. Πώς θα πληρώσουν την εφορία; Θα είναι εκατομμύρια άνθρωποι εκεί, εκατομμύρια άνθρωποι θα τρέχουν στις τράπεζες την τελευταία στιγμή και θα είναι εκπρόθεσμοι. Δεν γίνεται έτσι. Κοινή λογική. Λέει κάποιος: «Πόσα εκατομμύρια συνταξιούχους έχω; Τόσους. Όλοι μαζί θα πάνε στις 31». Στις 30 του μηνός πρέπει να πληρωθεί η εφορία. Είναι δηλαδή εκπρόθεσμος από χέρι. Ή θα πάμε την εφορία στις 4, στις 5 ή θα πάμε πιο κάτω τη σύνταξη. 
Αυτό δεν είναι φορολογικό νομοσχέδιο. Όπως σας είπα, είναι ένα σχέδιο νόμου είσπραξης. Εμείς έχουμε ως λαός μία τέτοια τάση κατ’ ευφημισμόν να λέμε «ακρωτήρι καλής ελπίδας», τις άνομες σχέσεις να τις λέμε «πελατειακές», ο Τρωικός Πόλεμος έγινε για την ωραία Ελένη, δηλαδή οι Έλληνες σκοτώθηκαν, γιατί ήταν κερατάς ο Μενέλαος κ.λπ.. Δεν μπορούμε να μπούμε σε τέτοιες λογικές. Εδώ χρειάζεται να απλοποιήσουμε κάποια πράγματα και πάνω απ’ όλα να ακούμε τι λέει ο κόσμος, σε τι κατάσταση βρίσκεται ο κόσμος και να τον ακολουθούμε. Η Δημοκρατική Αριστερά έχει ολοκληρωμένη πρόταση και για το πετρέλαιο. Η Δημοκρατική Αριστερά θα φέρει τροπολογία για τις δόσεις. 
Εγώ ήθελα να αναφερθώ μόνο σ’ αυτά τα δύο θέματα. Οι συνάδελφοι θα σας αναλύσουν και το συνταξιοδοτικό, το οποίο πρέπει να το δείτε. Δύο εκατομμύρια στις 31 του μηνός δεν γίνεται. Πρέπει να το πάμε πιο δω ή να πάμε την εφορία τρεις μέρες πιο κει. Δεν γίνεται να μαζεύονται όλοι αυτοί σε τράπεζες. Είναι σαν να μην έχετε πάει ποτέ εσείς σε τράπεζα. Αν πάτε σε μία τράπεζα την ημέρα που παίρνουν τη σύνταξη, οι ουρές είναι απέξω και θα πρέπει την ίδια μέρα να πληρώνει εφορία; Επανέρχομαι σ’ αυτό, γιατί θεωρώ ότι δεν αντέχει σε κοινή λογική. Αυτό σας ζητάμε. Ξαναδείτε τα όλα, παραδεχθείτε ότι έγιναν λάθη. Κανένας δεν είναι αλάνθαστος. Από κει και πέρα όμως η κοινή λογική πρέπει να πρυτανεύσει.
Σας ευχαριστώ.
(Χειροκροτήματα από την πτέρυγα της Δημοκρατικής Αριστεράς)","ΓΕΩΡΓΙΟΣ ΚΥΡΙΤΣΗΣ",266
"4994"," Η Βουλευτής του Κομμουνιστικού Κόμματος Ελλάδας κ. Διαμάντω Μανωλάκου έχει το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"4995"," Είναι γεγονός ότι διανύουμε μία περίοδο όπου η άγρια πολιτική σας έχει βυθίσει σε φτώχεια και δυστυχία τα λαϊκά στρώματα και εμφανίζεστε ως εξυγιαντές, που δήθεν θα καταπολεμήσετε τη φοροδιαφυγή, όταν μ’ αυτό το νομοσχέδιο ετοιμάζετε νέα φοροληστεία σε βάρος του λαού, που θα αποφέρει τουλάχιστον 2,3 δισεκατομμύρια ευρώ. Θα τα αρπάξετε από τις τσέπες των οικονομικά ασθενέστερων, για να τα δώσετε σε μεγαλοκαπιταλιστές. Θα δώσετε μαζί όμως και «μποναμάδες» νέων φοροαπαλλαγών και μειώσεων φόρων στα κέρδη τους, γιατί αυτά πρεσβεύει αυτό το νομοσχέδιο. Βέβαια η εφευρετικότητα της φοροληστείας σας φαίνεται και στα δήθεν αντικειμενικά κριτήρια διαβίωσης, που αποτελούν «άλλοθι» για παραπέρα συρρίκνωση, ακόμα και κατάργηση κοινωνικών επιδομάτων, αφού με τα λεγόμενα «αντικειμενικά κριτήρια» φορολογείτε ακόμα και ανύπαρκτα εισοδήματα. Καθένας που αναπνέει υπολογίζεται ότι έχει εισόδημα με αφετηρία τα 3.000 ευρώ. Αν ζει και σε σπίτι ογδόντα τετραγωνικών μέτρων, ακόμα και με νοίκι, επιβάλλεται άλλο τεκμήριο, 40 ευρώ στο τετραγωνικό, δηλαδή 3.200 για ολόκληρο το σπίτι, ακόμα και αν ο συγκεκριμένος άνθρωπος δεν έχει δεκάρα τσακιστή, όμως εξαναγκάζεται να πληρώσει φόρο με βάση τα δύο τεκμήρια, δηλαδή του υπολογίζετε εισόδημα 6.200 ευρώ στα χαρτιά.
Είναι χαρακτηριστικό ότι φοροτέχνες σε κλαδική τους σύσκεψη έλεγαν ότι σύντομα θα κληθούν να διαχειριστούν δηλώσεις με μηδενικό εισόδημα για τις οποίες θα απαιτείται φόρος 1.000 και 1.500 ευρώ λόγω των τεκμηρίων. Καταργείτε το «κουτσουρεμένο» αφορολόγητο των 5.000 ευρώ και καθιερώνετε νέα φορολογική κλίμακα-«καρμανιόλα» για μισθωτούς και συνταξιούχους, ευνοώντας προκλητικά τους μεγαλοεισοδηματίες. Καταργείτε το αφορολόγητο όριο για τα προστατευόμενα παιδιά, όπως και για την γκάμα των φοροελαφρύνσεων για στοιχειώδεις δαπάνες διαβίωσης, τόκους στεγαστικών, ενοίκια, φροντιστήρια παιδιών κ.λπ., απαιτώντας ταυτόχρονα αποδείξεις λιανικής, πράγμα δύσκολο για χαμηλόμισθους, όμως «άλλοθι», κόλπο, για επιβολή νέων διογκωμένων χαρατσιών.
Αλλά και για τους αυτοαπασχολούμενους διαμορφώνετε συνθήκες στραγγαλισμού τους. Τους εξοντώνετε στο πεδίο της ανταγωνιστικότητας, προσφέροντας το μερίδιό τους στις ισχυρές επιχειρήσεις, αφού ισχύει και γι’ αυτούς η κατάργηση αφορολόγητων ορίων, εκπτώσεων και άλλα και προβλέπετε αυτοτελή φορολόγηση με συντελεστή αυξημένο στο 26%, που θα ξεκινά από το πρώτο ευρώ εισοδήματος, όπως και με το τέλος επιτηδεύματος, δηλαδή το χαράτσι που πληρώνουν, που το εκτινάσσετε στα 650 ευρώ. 
Τα περιγράφω και τα κωδικοποιώ, γιατί; Γιατί είναι καθαρά ταξική επιλογή για τη βίαιη καταστροφή αυτοαπασχολούμενων και μικροεπαγγελματιών για τη συγκέντρωση της πίτας από τα μονοπώλια και τους ισχυρούς επιχειρηματικούς ομίλους. Αυτή είναι η ανταγωνιστικότητα και η επιχειρηματικότητα που επαγγέλλεστε. Αυτά τα εργαλεία που χρησιμοποιείτε είναι αυτά τα νομοθετήματα. 
Είναι χαρακτηριστικό ότι αυξάνεται η φορολογία των μικρών ατομικών και εταιρικών επιχειρήσεων, κατά 333% και 147% αντίστοιχα. Παραδείγματος χάριν –και θα αναφερθώ συγκεκριμένα- εάν ένας αυτοαπασχολούμενος είχε μόλις 10.000 ευρώ εισόδημα το χρόνο, τώρα καλείται να πληρώσει περίπου 3.500 ευρώ και αν πληρώσει και τον ασφαλιστικό του φορέα, τον ΟΑΕΕ, τότε καλείται να επιβιώσει με 1.600 περίπου ευρώ το χρόνο. Όπως είναι φυσικό, οι πιο φτωχοί αυτοαπασχολούμενοι θα σταματήσουν εντελώς να πληρώνουν το ταμείο, αν θέλουν να έχουν φορολογική ενημερότητα ή θα κλείσουν. Αυτήν την ανάπτυξη προωθείτε, την ανάπτυξη των μονοπωλίων. 
Τα ίδια και χειρότερα κάνετε και για την αγροτιά με ενιαίο φόρο 13%, μικροί, μεσαίοι, μεγάλοι, όλοι στο ίδιο σακί και θα συνεχίσετε και στην αγροτική γη. Τι θα απομείνει; Οι μεγάλες καπιταλιστικές αγροτικές μονάδες. 
Τα φορομπηχτικά σας μέτρα, όμως, είναι και για τους ναυτικούς. Όταν η ανεργία τούς τσακίζει, η πλειοψηφία τους δεν παίρνει ούτε επίδομα ανεργίας. Όταν καταργείτε και τις συλλογικές συμβάσεις εργασίας και προωθείτε την άρση του καμποτάζ, για να πλουτίσουν ακόμη πιο πολύ οι εφοπλιστές, ερχόσαστε μ' αυτό το νομοσχέδιο να υπερδιπλασιάσετε το φόρο στους μισθούς για τα πληρώματα του εμπορικού ναυτικού, αυξάνοντας για τους αξιωματικούς σε 15% από 6% και για το κατώτερο πλήρωμα σε 10% από 3%. 
Ταυτόχρονα, όμως, απαλλάσσετε από κάθε φόρο, τέλος και εισφορά το εισόδημα των εφοπλιστικών εταιρειών χαρτοφυλακίου και ακόμα απαλλάσσετε το εφοπλιστικό κεφάλαιο από το φόρο κληρονομιών με τις μεταβιβάσεις πλοίων. Με ξεδιάντροπο τρόπο χτυπάτε ανελέητα το μισθωτό που θαλασσοπνίγεται και δουλεύει έξι και επτά μήνες το χρόνο, για να μην πληρώσει ούτε μισό ευρώ ο εφοπλιστής. Αυτά είναι τα νομοθετήματά σας. 
Αλλά και για τα άλλα τμήματα του κεφαλαίου εξασφαλίζετε παροχές πλουσιοπάροχες, συρρικνώνοντας το φορολογικό συντελεστή για τα διανεμόμενα και αδιανέμητα κέρδη, με πρόσχημα την καπιταλιστική κρίση, την ανυπαρξία κερδών ή ακόμα και εμφανιζόμενη χασούρα. Οι επιχειρηματικοί όμιλοι δεν πρόκειται να πληρώσουν ούτε τσακιστή δεκάρα. Και εσείς και η τρικομματική Κυβέρνηση το νομιμοποιείτε και το προωθείτε ταχύτατα, ακόμα και με πληθώρα, πάνω από δέκα μέχρι τώρα, πράξεων νομοθετικού περιεχομένου. 
Και δεν σας έφθαναν και αυτά, φέρνετε και με τη διαδικασία του κατεπείγοντος, ταυτόχρονα, σε ένα ενιαίο πακέτο, επτά πράξεις νομοθετικού περιεχόμενου με νέα, σκληρότερα, αγριότερα μέτρα. Αυτή είναι η ψευδοδημοκρατία του αστικού πολιτικού συστήματος.
 Εμείς λέμε καθαρά ότι θα το καταψηφίσουμε, αλλά δεν θα μείνουμε με σταυρωμένα τα χέρια. Και τροπολογίες ανακούφισης καταθέτουμε για κατάργηση φόρων και χαρατσιών και το λαό θα καλέσουμε έμπρακτα σε απειθαρχία και ανυπακοή σε κάθε νομοθέτημα που είναι σε βάρος της ζωής του και ταυτόχρονα να βάλει πλώρη για ανατροπή της εξουσίας του κεφαλαίου και να διεκδικήσει τη δική του λαϊκή εξουσία και οικονομία, που θα έχει στο κέντρο την ικανοποίηση των αναγκών του και όχι τα κέρδη των μονοπωλίων.","ΔΙΑΜΑΝΤΩ ΜΑΝΩΛΑΚΟΥ",302
"4996"," Το λόγο έχει ο Βουλευτής κ. Κωνσταντίνος Δερμιτζάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"4997"," Γιατί, κύριε Πρόεδρε;","ΑΝΔΡΕΑΣ ΛΟΒΕΡΔΟΣ",286
"4998"," Έκανα λάθος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"4999"," Θέλω τη σειρά μου τότε.","ΑΝΔΡΕΑΣ ΛΟΒΕΡΔΟΣ",286
"5000"," Κύριε Δερμιτζάκη, επειδή είχε προηγηθεί, είναι ο κ. Λοβέρδος, σας πειράζει;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5001"," Όχι, κύριε Πρόεδρε.","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"5002"," Να με συγχωρείτε, κύριε συνάδελφε.","ΑΝΔΡΕΑΣ ΛΟΒΕΡΔΟΣ",286
"5003"," Έκανα λάθος εγώ. Επειδή οι διορθώσεις παραείναι πολλές εδώ, λόγω των αλλαγών, έγινε λάθος.
Το λόγο έχει ο κ. Λοβέρδος και αμέσως μετά ο κ. Δερμιτζάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5004"," Κυρίες και κύριοι Βουλευτές, θέλω να απευθυνθώ προσωπικά στον Υπουργό Οικονομικών, στον κ. Στουρνάρα, και να προσπαθήσω με την πρότασή μου να μεταφέρω στον Πρωθυπουργό, ελπίζοντας ότι αυτήν τη φορά η γνώμη μου θα έχει επιτυχή έκβαση, κάτι που είχα αναφέρει στον Πρωθυπουργό κ. Παπανδρέου και με πολύ έντονο τρόπο στους Υπουργούς Οικονομικών κ. Παπακωνσταντίνου και κ. Βενιζέλο.
Νομίζω ότι η πολιτική εξέλιξη της χώρας δικαίωσε την πρότασή μου, πλην όμως το λάθος επαναλαμβάνεται και τώρα, κύριε Υπουργέ, με το δεδομένο ότι είστε ο αρμόδιος Υπουργός του συντονισμού -που θα λέγαμε παλαιότερα- της Κυβέρνησης στα οικονομικά θέματα και της οικονομίας και, ταυτοχρόνως, ο εποπτεύων τα έσοδα και τα έξοδα του ελληνικού δημοσίου. 
Δεν γίνεται, κύριε Υπουργέ. Και μονίμως θα ακούγεται στην Αίθουσα η αιτίαση που ακούστηκε και σήμερα «διότι δεν είστε εδώ» στην πρώτη, στη δεύτερη, στη τέταρτη ευκαιρία. Αυτό, όμως, είναι το λιγότερο. Το περισσότερο είναι ότι ο συντονιστικός σας ρόλος για την εθνική οικονομία δεν συμβιβάζεται με την ιδιότητά σας ως προϊσταμένου των εσόδων και των εξόδων του κράτους και οι αποτυχίες θα διαδέχονται η μία την άλλη.
Σημειώνω ότι μέχρι στιγμής και από Βουλευτές της Πλειοψηφίας –και εγώ ανήκω σε αυτήν- δεν ακούγονται καλά λόγια για τη σημερινή σας παρέμβαση. Καθήκον σας είναι να συντονίσετε τα δημοσιονομικά Υπουργεία, αυτά δηλαδή που έχουν μεγάλους δημοσιονομικούς προϋπολογισμούς, να δείτε τον αγώνα κατά της ύφεσης, να συντονίσετε την οικονομική πολιτική και να συναλλάσσεστε με την Ευρώπη και το εξωτερικό. Καθήκον σας δεν μπορεί να είναι ταυτοχρόνως να δίνετε πιστοποιητικά φορολογικής ενημερότητας. Βέβαια, όχι εσείς προσωπικά, αλλά οι υπηρεσίες που εποπτεύετε και για τις οποίες είστε πολιτικά υπεύθυνος. 
Η δική μου παρέμβαση επί δυόμισι χρόνια για το θέμα αυτό χτυπούσε κλειστές πόρτες. Αλλά τα σημερινά αποτελέσματα για τη φοροδιαφυγή δικαιώνουν απολύτως την προσέγγιση. Και σημειώνω –η φιλική μας σχέση, νομίζω, ότι επιτρέπει μία πιο αυστηρή πολιτική φράση εδώ- ότι ουδείς Υπουργός που ασχολείται με τα μείζονα θέματα της εθνικής οικονομίας, μπορεί να είναι αποτελεσματικός και διεισδυτικός στην καθημερινότητα του αδυσώπητου έργου που σχετίζεται με τα έσοδα και με τα έξοδα του ελληνικού δημοσίου. 
Θυμάμαι τα δίκαια πρωτοσέλιδα εφημερίδας ευρύτατης κυκλοφορίας για ένα πιστοποιητικό φορολογικής ενημερότητας. Τα βέλη στρέφονταν κατά του κ. Παπακωνσταντίνου.
 Το 50% του ελληνικού λαού και των αρμοδίων επί επίλυσης του διλήμματος «κλείνω μία επιχείρηση με πεντακόσιους, χίλιους, δύο χιλιάδες εργαζόμενους» ή «δίνω ένα πιστοποιητικό φορολογικής ενημερότητας, για να μην την κλείσω» ή, από την άλλη, «κάνω το καθήκον μου»; Το δίλημμα αυτό, όπως και να το επιλύσετε, έχει εχθρούς. Ο Υπουργός, ο οποίος ασχολείται με την Ευρωπαϊκή Ένωση και το διεθνές οικονομικό περιβάλλον, δεν μπορεί εξ ορισμού να κάνει τη δουλειά του είτε για τη φοροδιαφυγή είτε για οποιοδήποτε άλλο θέμα εσόδων και εξόδων. Θα το βρείτε και εσείς μπροστά σας, αν δεν γίνει αλλαγή. 
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Δεν υπάρχει ανάγκη να διασπαστεί το Υπουργείο. Μπορείς να έχεις δυο Υπουργούς, αλλά ο επικεφαλής να είναι ένας. Αν για κάθε θέμα που το Υπουργείο αυτό διαχειρίζεται υπεύθυνος είναι ένας Υπουργός, τότε ούτε η δουλειά θα γίνεται καλά, τα σκάνδαλα θα είναι κάθε μέρα στην ημερήσια διάταξη, ο δε Υπουργός θα είναι αδύναμος να ανταποκριθεί και στα μεν και τα δε καθήκοντά του. Αυτή η αλλαγή είναι μια απλή θεσμική αλλαγή, που πρέπει να γίνει σήμερα το απόγευμα ή αύριο το πρωί. Αγνοήθηκε επί τρία και πλέον ολόκληρα χρόνια. Κάντε την, γιατί θα έχετε και εσείς κακά ξεμπερδέματα, κύριε Υπουργέ.
Κατ’ ουσίαν το Υπουργείο Οικονομικών επί των δαπανών και τον εξόδων του ελληνικού δημοσίου, κυρίες και κύριοι, είναι ακέφαλο. Συνεπώς θα παραμείνει και πλέον των τριών ετών. Εκκρεμές το θέμα ενός απλού, δίκαιου, αποτελεσματικού φορολογικού συστήματος. Όποιος το πει και είναι πολιτικός, με το που θα το πει απέναντι στον Έλληνα πολίτη, γελοιοποιείται. Γελοιοποιείται. Ποιος έχει κουράγιο να μιλήσει στον κόσμο για ένα δίκαιο και απλό φορολογικό σύστημα, αν ανήκει στις μεταπολιτευτικές συμπολιτεύσεις; Εγώ ανήκω σ’ αυτές. Όποιος το πει είναι ένας πολιτικός ψεύτης, χωρίς να το θέλει ενδεχομένως. Γιατί η πραγματικότητα λέει ότι οι διακηρύξεις είναι κοινές, δεκαετιών και οι πράξεις είναι παρόμοιες με το κείμενο που σήμερα ήρθε και ως προς τη  μορφή του –ένα δαιδαλώδες κείμενο, στο οποίο δεν βγάζεις άκρη- αλλά και στην ουσία του. 
Δίκαιο είναι το φορολογικό σύστημα που είναι απλό. Δίκαιο είναι το φορολογικό σύστημα που είναι κατανοητό. Δίκαιο είναι το φορολογικό σύστημα που δεν είναι βάση διαφθοράς. Δίκαιο είναι το φορολογικό σύστημα που κατανέμει δικαίως κατά το Σύνταγμα τα δημόσια βάρη. 
Να δώσω ένα παράδειγμα. Ήσασταν μπροστά, κύριε Υπουργέ, όταν το Μάρτιο του 2009 είχα πει ότι πρωτεύουσα υποχρέωση του ελληνικού δημοσίου είναι να καταργήσει τον Κώδικα Βιβλίων και Στοιχείων. Καταργήθηκε κατά τον τύπο. Επαναφέρθηκε όμως, όπως πληροφορούμαι, με μόνη διαφορά ότι τα βιβλία που πρέπει να τηρούνται δεν πρέπει να θεωρούνται. Παραμένει ακέραιη η βάση της ακαταστασίας, της αδυναμίας ουσιαστικού ελέγχου και εν τέλει της διαφθοράς. 
Δεν υπάρχει περίπτωση, κύριε Υπουργέ, να μπει κανείς στα ουσιώδη, να λύσει φορολογικά θέματα, αν ο Κώδικας Βιβλίων και Στοιχείων, όπως και να τον πούμε κατά τον τίτλο του, παραμένει εν τη ουσία σε εφαρμογή. Έχετε πάρα πολλά και δύσκολα πράγματα να κάνετε. Έχετε να κάνετε έναν εξορθολογισμό των ποινικών ευθυνών που υπάρχουν στο χώρο. Είναι άδικο έναν άνθρωπο που τον κυνηγάνε από παντού να τον κυνηγάει και το ελληνικό δημόσιο για οφειλή 5.000 ευρώ. Είναι δίκαιο όμως η φοροδιαφυγή να είναι ποινικό αδίκημα. Αλλά ο εξορθολογισμός απαιτεί άνθρωπο πολιτικό, υπεύθυνο Υπουργό, που θα ασχοληθεί με αυτό, όχι στο πάρεργο των υπολοίπων δραστηριοτήτων του. Η διαγραφή χρεών, που για έναν φτωχό ή έναν νεκρό πρέπει να είναι δεδομένη, μόνο στην Ελλάδα δεν είναι δεδομένη. Η δεύτερη επιχειρηματική ευκαιρία δεν υπάρχει. Ούτε και αυτό το θέμα λύνεται. 
Κύριε Υπουργέ, θα το ψηφίσω, γιατί είναι προαπαιτούμενη ενέργεια. Μα το Θεό όμως και εγώ και πολλοί άλλοι συνάδελφοι εδώ δεν θέλουμε να το ψηφίσουμε. Θα το ψηφίσουμε για να μην πτωχεύσει η χώρα μας. Θα το ψηφίσουμε γιατί είναι prior action. Αλλά είναι η τελευταία φορά. Αν δεν έρθει το σχέδιο νόμου εκείνο που θα απλοποιεί το φορολογικό σύστημα, θα βάζει ταφόπλακα στον Κώδικα Βιβλίων και Στοιχείων –δεν πρέπει να είσαι ειδικός, όπως είπε ο κ. Μητσοτάκης, πρέπει να είσαι επιστήμονας της ΝΑΣΑ για να βγάλεις άκρη- αν δεν γίνουν αυτές οι αλλαγές στην κατεύθυνση που όλοι λέμε -εγώ έδωσα και δυο τρία συγκεκριμένα παραδείγματα- τότε η συναίσθηση της πικρίας και  η πολιτική αντίληψη της αδικίας, της έλλειψης δικαιοσύνης δηλαδή, που είναι στα στόματα και την ψυχή όλων των Ελλήνων πολιτών, θα ροκανίζουν και τη λαϊκή ενότητα και την εθνική ενότητα.   
Πάρτε το χαμπάρι. Πρέπει ένας άνθρωπος στην Κυβέρνηση αυτή να κάνει ό,τι δεν έκανε η κυβέρνηση Παπανδρέου, η κυβέρνηση Παπαδήμου και η Κυβέρνηση Σαμαρά ως σήμερα. Να πάρει στα χέρια του με ευθύνη απέναντι στην Ελληνική Βουλή τη διαμόρφωση αυτού που λείπει. Αυτό που δεν πρέπει να το λέμε -γιατί ευτελιζόμαστε- δίκαιο φορολογικό σύστημα, αλλά πρέπει εδώ και τώρα -το αργότερο τους επόμενους δυο μήνες- να το κάνουμε, κύριε Υπουργέ.
Κύριοι συνάδελφοι, ευχαριστώ πολύ.","ΑΝΔΡΕΑΣ ΛΟΒΕΡΔΟΣ",286
"5005"," Το λόγο έχει ο κ. Δερμιτζάκης. 
Έχει ζητήσει και θα λάβει το λόγο μετά ο κύριος Υπουργός.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"5006"," Κυρίες και κύριοι συνάδελφοι, θα ξεκινήσω με ένα τραγούδι παλιό, που το τραγούδησε ο μεγάλος μας βάρδος, ο Νίκος Ξυλούρης, σε στίχους του Κώστα Μύρη, του Γεωργουσόπουλου: «τόσα χρόνια δίσεκτα μέσα σε μιαν ώρα». Αυτά τα σημαδιακά λόγια μού έρχονται στο νου αυτήν την ώρα, καθώς αναλογίζομαι ότι η πατρίδα μας και ο λαός μας βιώνουν έναν αμείλικτο, πρωτοφανή, ακήρυκτο πόλεμο, με τεράστιες οικονομικές προεκτάσεις, έναν πόλεμο που ύπουλα, επιτήδεια, ξεθεμελιώνει και διαλύει το κοινωνικό οικοδόμημα. Δίσεκτα χρόνια και βάρβαρα, με μνημόνια, με ύφεση με λιτότητα, χρόνια δίχως χαμόγελο. 
Δυστυχώς οι στίχοι αποκτούν τραγική διαχρονικότητα και επικαιρότητα μέσα απ’ αυτήν την εφιαλτική αλυσίδα των νομοσχεδίων, που άρχισε αμέσως μετά την ορκωμοσία της ντόπιας τρόικας, της Κυβέρνησης της χαμένης ευκαιρίας και του ξεπουλήματος του εθνικού μας πλούτου. 
Αφού με το φόβο, την τρομοκρατία, την παραπληροφόρηση, με τους στημένους κονδυλοφόρους και τα παπαγαλάκια αλλοίωσαν στην κυριολεξία το εκλογικό αποτέλεσμα, ξεκίνησαν το γαϊτανάκι με τα νομοσχέδια, τις πράξεις νομοθετικού περιεχομένου την καταστρατήγηση του Συντάγματος και της δημοκρατίας, με κοινοβουλευτικά πραξικοπήματα, για να φτάσουν στην αυγή του 2013 σ’ αυτό το νομοσχέδιο παρωδία και κοροϊδία. Ένα ακόμα νομοσχέδιο άδικο, αντικοινωνικό, ταξικό, που αφήνει στο απυρόβλητο τον πλούτο, τους φοροφυγάδες και επιτίθεται για άλλη μια φορά στα λαϊκά στρώματα και τους μικρομεσαίους, που όλα αυτά τα χρόνια έχουν δεχθεί τη βάναυση, τη βάρβαρη επίθεση των μέτρων της τρόικας και των τοκογλύφων, ξένων και ντόπιων. Δίχως να έχουν φταίξει σε τίποτα, βλέπουν τη ζωή και τα όνειρα τα δικά τους και των παιδιών τους να γκρεμίζονται. 
Η τραγική πορεία μιας πατρίδας που έπρεπε να είναι περήφανη και ενός λαού που έχει δώσει αγώνες για τη λευτεριά και την αξιοπρέπειά του για τα εργασιακά δικαιώματα, σήμερα βρίσκεται σε απόγνωση. Το φάντασμα της ανθρωπιστικής κρίσης πλανάται. Είναι γνωστή σε όλους, κυρίες και κύριοι συνάδελφοι. 
Κάποιοι όμως εδώ μέσα εθελοτυφλείτε. Κάνετε πως δεν βλέπετε. Κλείνετε τα μάτια και αγνοείτε τον κίνδυνο που ελλοχεύει παντού, τον κίνδυνο που επελαύνει πολλές φορές μεταμφιεσμένος, καμουφλαρισμένος επιτήδεια. Ίσως γι’ αυτό είναι περισσότερο επικίνδυνος. Γιατί, λοιπόν, συνεχίζετε στο ίδιο μοτίβο, το ίδιο κακοπαιγμένο θέατρο, την ίδια λαθεμένη συνταγή, αφού γνωρίζετε ότι η επιδείνωση είναι αναμενόμενη, είναι δεδομένη; Γιατί εξακολουθείτε να στύβετε σαν λεμονόκουπα το λαό, τις ίδιες κοινωνικές ομάδες, αφού ήδη προ πολλού έχουν περάσει το οριακό σημείο, αφού μαζί μ’ αυτούς γκρεμίζετε και το ίδιο το κράτος και τις όποιες ελάχιστες κοινωνικές παροχές, καθώς τα δημόσια έξοδα συρρικνώνονται και το ίδιο το κράτος αδυνατεί να ανταπεξέλθει στοιχειωδώς στις υποχρεώσεις του προς τον πολίτη; 
Ένας ατέλειωτος φαύλος κύκλος, μια παγίδα τεραστίων διαστάσεων στην οποία έχετε οδηγήσει τον ελληνικό λαό με τα μνημόνια, την υποτέλεια και την εκχώρηση της εθνικής κυριαρχίας στους διεθνείς τοκογλύφους και τα γεράκια των αγορών, τους γύπες που πετούν πάνω από τη χώρα μας. Το παρόν νομοσχέδιο αποτελεί έναν ακόμα κρίκο σ’ αυτήν τη μακάβρια αλυσίδα, παρ’ όλο που διατείνεστε ότι κάτι αλλάζει, ότι στοχεύετε τη φοροδιαφυγή. Καμμία σχέση με την πραγματικότητα. Άλλη μια φορά η υποκρισία σε όλο της το μεγαλείο. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Προσπαθείτε να ξεγελάσετε για άλλη μια φορά το λαό. Είναι, όμως, πλέον αδύνατον. Και οι πλέον αδαείς περί των οικονομικών γνωρίζουν ότι αυτό που επιχειρείτε είναι λάθος. Πολύ καλύτερα, όμως, το γνωρίζουν οι Έλληνες πολίτες και οι φορολογούμενοι, που νιώθουν να καταληστεύονται. 
Αυτό το νομοσχέδιο ακολουθεί την ίδια φιλοσοφία των προηγούμενων φορολογικών νομοσχεδίων. Μόνο που σε κάποιες πτυχές του είναι ακόμα πιο βάρβαρο και άκρως πιο επιθετικό, προϊόν αναλγησίας και αδιαφορίας για το κοινωνικό σύνολο, για τη συνοχή της κοινωνίας, αφού στοχοποιεί τις πλέον ευαίσθητες και ευπαθείς ομάδες, τους τρίτεκνους, τους πολύτεκνους, τους μικρομεσαίους επιχειρηματίες, που αποτελούν τη ραχοκοκαλιά της οικονομίας και της κοινωνίας.
Η τεράστια ανεργία που πλήττει τον ελληνικό λαό οφείλεται σε μεγάλο βαθμό στο κλείσιμο χιλιάδων τέτοιων επιχειρήσεων, λόγω αδυναμίας να ανταπεξέλθουν στις τεράστιες απαιτήσεις, στους λογαριασμούς και στους ληστρικούς φόρους που επιβάλλετε, την ίδια ώρα που τιμωρείτε τους φορολογικά έντιμους πολίτες, επιβραβεύοντας τους φοροφυγάδες, διαιωνίζοντας αυτό το σύστημα με τις χιλιάδες φοροαπαλλαγές στους οικονομικά ισχυρούς. Ως αντιστάθμισμα της απώλειας φόρων από αυτές τις κατηγορίες φοροφυγάδων, τα Μέσα Μαζικής Ενημέρωσης, τις μεγάλες Α.Ε., τις offshore, τις χρηματιστηριακές εταιρείες, τους εφοπλιστές, στρέφεστε ως συνήθως στους ίδιους εύκολους στόχους, στοχοποιώντας μισθωτούς, συνταξιούχους και μικρομεσαίους.
Έτσι, ενώ προκύπτει κατά 16,5% μείωση της φορολογικής επιβάρυνσης στο 6% των επιχειρήσεων Α.Ε. και ΕΠΕ, επιβαρύνεται δραματικά, κατά 50% έως και 80% και σε μερικές περιπτώσεις πολύ περισσότερο, το 94%, που είναι οι μικρές επιχειρήσεις, η ραχοκοκαλιά της οικονομικής δραστηριότητας της χώρας.
Το νομοσχέδιο που καλούμαστε να ψηφίσουμε σήμερα προχωρά με ακόμα μεγαλύτερα βήματα στη χώρα της βαρβαρότητας, χτυπώντας καίρια την ίδια την καρδιά της ελληνικής κοινωνίας, τους τρίτεκνους και τους πολύτεκνους, τους ανθρώπους που τολμούν εν μέσω αυτής της πρωτοφανούς καταιγίδας να στέκονται όρθιοι και να αγωνίζονται να κρατήσουν τις πολυμελείς οικογένειές τους. Αντί η πατρίδα να έρχεται αρωγός και να τους επιβραβεύει, την ώρα που αντιμετωπίζουμε έντονο δημογραφικό πρόβλημα και υπογεννητικότητα, τους ωθεί στην απόγνωση.
Ακόμη επιχειρείτε τη φορολόγηση του αγροτικού κόσμου. Πρέπει να είστε ιδιαίτερα προσεκτικοί σε αυτό, καθώς οι περισσότεροι αγρότες βρίσκονται σε οικονομική κατάρρευση, λόγω της τεράστιας αύξησης του κόστους παραγωγής, έλλειψης στήριξης και δανειοδότησης από κάποια τράπεζα, αφού τα τελευταία χρόνια απαξιώσατε και τελικά ξεπουλήσατε και χαρίσατε την ΑΤΕ. 
Δεν νοείται, κύριε Υπουργέ, ανάπτυξη δίχως στήριξη του πρωτογενούς τομέα. Και δεν νοείται ανάπτυξη δίχως την αναζωογόνηση της υπαίθρου, που δυστυχώς την έχετε αφήσει να ερημώνει, χωρίς έργα υποδομής. Τώρα, μάλιστα, διαλύετε και όλες τις αποκεντρωμένες υπηρεσίες.","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"5007"," Κύριε Δερμιτζάκη, ολοκληρώστε, σας παρακαλώ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5008"," Τελειώνω, κύριε Πρόεδρε. Δώστε μου ένα λεπτό και λιγότερο.","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"5009"," Εγώ να σας το δώσω, αλλά είναι εις βάρος συναδέλφων σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5010"," Στη δική μας πολιτική, η οποία είναι στον αντίποδα της λογικής της δικής σας, είναι η φορολόγηση του πλούτου και όσων μέχρι τώρα ήταν στο απυρόβλητο, των Μέσων Μαζικής Ενημέρωσης, των εφοπλιστών και όλων αυτών που φοροδιαφεύγουν και παράνομα ή νομότυπα βγάζουν τα χρήματα στο εξωτερικό. 
Οι πολίτες θα αντιληφθούν ότι κάτι αλλάζει στην πατρίδα μας, ότι εμπεδώνεται κράτος δικαίου με αυτήν την πολιτική και ότι το κράτος παράλληλα θα δείχνει τη στοργή του και θα νοιάζεται για τους πολίτες του.","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"5011"," Ολοκληρώστε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5012"," Τελειώνω, κύριε Πρόεδρε.","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"5013"," Όλο έτσι μου λέτε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5014"," Σε όλους δώσατε εννέα λεπτά. Τελειώνω σε δευτερόλεπτα.
Η τεράστια αυτή αλλαγή -που προϋποθέτει μία άλλη κυβέρνηση, χωρίς εξαρτήσεις και αλυσίδες και που θα διαθέτει την πολιτική βούληση να συγκρουστεί με το παλιό, το φθαρμένο, το πελατειακό και σάπιο παρελθόν δεν μπορεί να γίνει, κύριοι συνάδελφοι, από αυτούς που είναι χωμένοι και διαπλεκόμενοι με τις λίστες του Χριστοφοράκου, τη «SIEMENS», τη λίστα Λαγκάρντ και τις άλλες λίστες των φοροφυγάδων. 
Χρειάζεται, επιβάλλεται και είναι ιστορική, νομοτελειακή ανάγκη να δοθεί ένα τέλος σε αυτό το κακοστημένο θέατρο, σε αυτήν την καθοδική πορεία. Η πραγματική αλλαγή είναι προ των πυλών. Και όσο κι αν προσπαθείτε με τερτίπια, με αντιλαϊκά νομοσχέδια κι άλλες προσπάθειες αποπροσανατολισμού να το αποτρέψετε, δεν θα το κατορθώσετε. Το γνωρίζετε και είστε πανικόβλητοι. 
Η μεγάλη πλειοψηφία του λαού, με κεντρικό κορμό τις δυνάμεις του ΣΥΡΙΖΑ, είναι έτοιμη να βγάλει τη χώρα από το αδιέξοδο, από την τεράστια παγίδα στην οποία την έχετε εγκλωβίσει και θα την οδηγήσει στο δρόμο της παραγωγικής ανασυγκρότησης, της προοπτικής και της ελπίδας.
Ευχαριστώ για την ανοχή, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",124
"5015"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι με επιστολή του προς τον Πρόεδρο της Βουλής των Ελλήνων ο κ. Χρήστος Αηδόνης, Βουλευτής Δράμας -με μεγάλη επιστολή, η οποία θα καταχωριστεί στα Πρακτικά- αποχωρεί από την Κοινοβουλευτική Ομάδα του ΠΑΣΟΚ και ανεξαρτητοποιείται.
(Η προαναφερθείσα επιστολή έχει ως εξής:
(Να μπουν οι σελίδες 170 και 171)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5016"," Ακόμη, έχω την τιμή να ανακοινώσω τα εξής:
Πρώτον, οι Υπουργοί Αγροτικής Ανάπτυξης και Τροφίμων, Εξωτερικών και Οικονομικών κατέθεσαν σχέδιο νόμου: «Συμφωνία μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και της Γενικής Διοίκησης Επιθεώρησης Ποιότητας, Ελέγχου και Καραντίνας της Λαϊκής Δημοκρατίας της Κίνας για τη συνεργασία σε θέματα ποιότητας, υγιεινής και ασφάλειας αγροτικών προϊόντων και τροφίμων».
Δεύτερον, οι Υπουργοί Εξωτερικών, Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων κατέθεσαν σχέδιο νόμου: «Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων».
Τρίτον, οι Υπουργοί Περιβάλλοντος, Ενέργειας και Κλιματικής Αλλαγής, Εξωτερικών, Οικονομικών, Αγροτικής Ανάπτυξης και Τροφίμων και Δημόσιας Τάξης και Προστασίας του Πολίτη κατέθεσαν σχέδιο νόμου: «Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας».
Παραπέμπονται στις αρμόδιες Διαρκείς Επιτροπές.
Το λόγο έχει ο Βουλευτής κ. Ευκλείδης Τσακαλώτος.
Μέχρι να ανέβει στο Βήμα ο κ. Τσακαλώτος, θα ήθελα να σας ενημερώσω ότι οι εγγεγραμμένοι συνάδελφοι είναι ενενήντα.
Ορίστε, κύριε Τσακαλώτο, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5017"," Να σημειώσω, κύριε Πρόεδρε, ότι ο κ. Στουρνάρας δεν ήθελε να μιλήσει πριν από εμένα, για να μην μπορέσω να του απαντήσω. Θα υπάρξει άλλη ευκαιρία.","ΕΥΚΛΕΙΔΗΣ ΤΣΑΚΑΛΩΤΟΣ",510
"5018"," Δεν είναι έτσι, κύριε Τσακαλώτο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5019"," Αστείο ήταν, κύριε Πρόεδρε. Δεν παρεξηγήθηκε κανένας, πόσω μάλλον ο κ. Στουρνάρας.
Κατανοώ, κυρίες και κύριοι Βουλευτές, ότι αυτό δεν είναι το τελικό νομοσχέδιο. Κατανοώ ότι δεν είναι η τελευταία λέξη της Κυβέρνησης. Κατανοώ ότι δεν είναι η βαθιά φορολογική μεταρρύθμιση. Κατανοώ ότι όπως και η Κυβέρνηση έτσι κι εμείς αλλά και τα άλλα κόμματα θα καταθέσουν και τις απόψεις για την απλοποίηση, για τη φορολόγηση των Βουλευτών, για το περιουσιολόγιο. Δεν είναι, όμως, νομοσχέδιο χωρίς συνοχή, δεν είναι νομοσχέδιο χωρίς κατεύθυνση. 
Συνήθως έχουμε τη χαρά στη δική μας επιτροπή την κατεύθυνση και την ιδεολογία του νομοσχεδίου να μας την εξηγεί ο κ. Βορίδης. Αυτή τη φορά, βέβαια, στη Διαρκή Επιτροπή είχαμε τη χαρά να έχουμε και τον κ. Χρύσανθο Λαζαρίδη. Από την καθοδήγηση της Β΄ Πανελλαδικής ήρθε για να καθοδηγήσει τους αδύνατους κρίκους της τρικομματικής Κυβέρνησης. Διότι όταν λέω «να μας εξηγήσει», δεν εννοώ να εξηγήσει σε εμάς. Εννοώ να εξηγήσει στους συναδέλφους και τις συναδέλφισσες της ΔΗΜΑΡ και του ΠΑΣΟΚ ποια είναι αυτή η κατεύθυνση. 
Και μπορεί αυτοί να έχουν τις ανησυχίες, τους προβληματισμούς τους, να λένε ότι θέλουν ένα προοδευτικό νομοσχέδιο, αλλά ευτυχώς που υπάρχει ο κ. Λαζαρίδης να μας εξηγήσει ακριβώς τι κάνει αυτό το νομοσχέδιο.
Μας εξήγησε, λοιπόν, στη Διαρκή Επιτροπή ότι δεν μπορούμε πια να φορολογήσουμε τις επιχειρήσεις, γιατί ένας φόρος πάνω στις επιχειρήσεις είναι φόρος πάνω στις δουλειές, φόρος πάνω στην απασχόληση. Δηλαδή, τι μας είπε ο κ. Χρύσανθος Λαζαρίδης; Μας είπε ό,τι μας έλεγε ο Μπους ο νεότερος. 
Και λέω για τον Μπους το νεότερο για δυο λόγους. Ο πρώτος λόγος είναι για να ρωτήσω τον κ. Κουκουλόπουλο, που μας έχει πει πάρα πολλές φορές ότι θέλει η Ελλάδα να γίνει μια κανονική χώρα, τι εννοεί «κανονική χώρα». Η χώρα του Μπους ήταν κανονική χώρα; Η χώρα της Θάτσερ ήταν κανονική χώρα; Αυτό έχει απομείνει από τη σοσιαλδημοκρατία; Δεν υπάρχει συζήτηση για δικαιοσύνη, για δημοκρατία; Μόνο να γίνουμε κανονική χώρα; Αυτό σας είπε ο κ. Λαζαρίδης, ότι αυτή η χώρα θα είναι μια χώρα με χαμηλή φορολόγηση. 
Θα σας πω ότι πραγματικά πιστεύω πως στο βάθος των ανθρώπων της ΔΗΜΑΡ και του ΠΑΣΟΚ υπάρχουν κάπου θαμμένες παλιές ιδέες, γνώσεις, πληροφορίες που έχουν χαθεί και ίσως χρειάζεται ένας αρχαιολόγος ψυχής, για να σκάψει πίσω και να σας τα φέρει στην επιφάνεια. 
Δεν μπορώ να πω ότι είμαι εγώ αυτός ο αρχαιολόγος ψυχής. Να σας θυμίσω, όμως, μερικά απ’ αυτά τα πράγματα που έχετε ξεχάσει. Τις δεκαετίες του ’60 και του ’70 είχαμε πολύ μεγάλη φορολόγηση στις επιχειρήσεις και είχαμε πολύ μεγάλες επενδύσεις, υψηλούς ρυθμούς ανάπτυξης και πλήρη απασχόληση. Να σας θυμίσω ότι τις δεκαετίες του ’80 και του ’90, που άρχισε να πέφτει η φορολογία στις επιχειρήσεις, είχαμε χαμηλές επενδύσεις, χαμηλούς ρυθμούς ανάπτυξης και ανεργία; Να σας θυμίσω ότι το αποτέλεσμα όλων αυτών των χαμηλών φόρων δεν ήταν η διοχέτευση που μας υποσχέθηκαν οι νεοφιλελεύθεροι, ότι θα γίνουν πιο πλούσιοι οι πλούσιοι και μετά θα υπάρχει ένα «trickle down» διοχέτευσης προς τα κάτω, αλλά είχαμε νέες ανισότητες; Ανισότητες αποτελεσμάτων και ευκαιριών, ανισότητες και στην κοινωνική κινητικότητα. Είναι πιο δύσκολο πια, απ’ ό,τι ήταν στη δεκαετία του ’50, ένα παιδί που γεννήθηκε τη δεκαετία του ’70 ή του ’80 να ξεφύγει από την τάξη του. Στην Αμερική και στη Βρετανία είναι αδύνατον πια να ξεφύγει από την τάξη του.
Τι κάνει αυτό το νομοσχέδιο για το θέμα των ανισοτήτων; Το μόνο που μας λέει ότι είναι πιο δίκαιο, είναι το αφορολόγητο, που βέβαια το σβήνει με όλες τις φοροαπαλλαγές, για να έρθει ένας φτωχός άνθρωπος στα ίσια του.
Τι άλλο κάνει; Κάνει λιγότερες κλίμακες. Μας είπε ο κ. Μητσοτάκης ότι απλοποίηση σημαίνει λιγότερες κλίμακες. Λάθος. Απλοποίηση σημαίνει όλα τα εισοδήματα να κρίνονται και να φορολογούνται με τον ίδιο τρόπο. Οι λίγες κλίμακες δεν είναι απλοποίηση, είναι δώρο προς πλουσίους. Κανείς οικονομολόγος δεν έχει υποστηρίξει ότι λιγότερες κλίμακες είναι και απλοποίηση και θα βοηθήσουν την αποτελεσματικότητα. 
Τι κάνουν; Μειώνονται οι φόροι στα μερίσματα. Γιατί; Οι ραντιέρηδες φαίνεται ότι δεν είναι πρόβλημα. Έχουμε λιγότερο φόρο σε αυτούς που λαμβάνουν μερίσματα, που μπορεί να μην είναι μόνο το 10%, όπως εξήγησε ο κύριος Υπουργός, αλλά να είναι παραπάνω από το 10%, παρ’ όλα αυτά είναι λιγότερο απ’ ό,τι αν πήγαινε αυτό το εισόδημα στο γενικό εισόδημα και είχε τους κανονικούς συντελεστές. 
Τι κάνουμε στα ενοίκια; Όποιος έχει πολλά σπίτια, πέντε ή δέκα, τώρα δεν θα φορολογηθεί μέσα από το εισόδημα με το μεγαλύτερο συντελεστή, αλλά με ένα χαμηλότερο. 
Πώς αντιμετωπίζει η Κυβέρνηση αυτές τις ανισότητες που θα γίνουν ακόμη χειρότερες; Όπως αντιμετωπίζονται αυτές οι ανισότητες παντού. Παρ’ όλο που ο κ. Βορίδης μπορεί να σας πει για τον Νόζικ, παντού ο νεοφιλελευθερισμός καταλήγει στο νεοσυντηρητισμό του Μπους. Γι’ αυτό θέλετε να μιλάτε για τη βίλα «Αμαλία», γιατί μόνο άμα μιλάτε για τη βίλα «Αμαλία», θα ξεχάσουμε όλες αυτές τις άλλες βίλες των δικών σας ανθρώπων που είναι offshore και δεν πληρώνει κανείς. 
(Χειροκροτήματα από την πτέρυγα του ΣΥΡΙΖΑ-ΕΚΜ)
Γι’ αυτό πρέπει να μιλήσει το ΠΑΣΟΚ για τυχοδιωκτισμό, γιατί μόνο αν μιλήσετε γι’ αυτό, θα ξεχάσουμε το πολιτικό σκάνδαλο, ότι δεν φορολογούνται οι πλούσιοι. Είχατε όλες αυτές τις λίστες για δυο-τρία χρόνια και ποτέ δεν σκεφθήκατε να ψάξετε αυτούς τους ανθρώπους, για να απαλλάξατε έναν άνθρωπο με ειδικές ανάγκες, έναν άνθρωπο που δεν είχε χρήματα, έναν άνεργο που έχασε τη δουλειά του.
Κύριε Πρόεδρε,, κλείνω με μια τελευταία σκέψη. Το 1947 ο Πολ Πόρτερ, που ήταν ο υπεύθυνος της αποστολής των Αμερικανών στην Ελλάδα για τη βοήθεια που θα έδινε η Αμερική, εξήγησε στην αναφορά που έκανε το 1947 ότι την Ελλάδα κυβερνά μια κλίκα βιομηχάνων και χρηματιστών που δεν έχουν κανένα σκοπό να υπάρχει δίκαιο φορολογικό σύστημα, δεν έχουν κανένα σκοπό να επενδύσουν τα λεφτά τους, αλλά έχουν κάθε σκοπό να βάλουν τα λεφτά τους στις τράπεζες του Καΐρου και της Αργεντινής. 
Εξήντα χρόνια μετά είμαστε στο ίδιο σημείο. Η αναφορά του έχει τον τίτλο: «Ζητείται ένα θαύμα για την Ελλάδα». Ο ελληνικός λαός πρέπει να ξέρει ότι το θαύμα δεν θα έρθει από την τρικομματική Κυβέρνηση -που πάλι δείχνει ότι δεν έχει κανένα σκοπό να πληρώσει κανείς άλλος από τους ίδιους που πλήρωσαν- και δεν έχει ανάγκη να περιμένει θαύμα, αλλά να βασιστεί στις δικές του δυνάμεις, για να αλλάξει τους συσχετισμούς και να έρθει μαζί με μια προοδευτική κυβέρνηση, μια κυβέρνηση που δεν είναι αυτής της κλίκας, που μπορεί να έχει επιτέλους μια δίκαιη φορολογική πολιτική.
(Χειροκροτήματα από την πτέρυγα του ΣΥΡΙΖΑ- ΕΚΜ)","ΕΥΚΛΕΙΔΗΣ ΤΣΑΚΑΛΩΤΟΣ",510
"5020"," Κυρίες και κύριοι συνάδελφοι, οκτώ Βουλευτές των Ανεξαρτήτων Ελλήνων προβάλλουν ένσταση αντισυνταγματικότητας, κατά το άρθρο 100 του Κανονισμού της Βουλής.
Κυρίες και κύριοι συνάδελφοι, οι προβάλλοντες αντιρρήσεις συνταγματικότητας ζητούν να αποφανθεί η Βουλή. Θα εφαρμόσουμε, λοιπόν, την παράγραφο 2 του άρθρου 100 του Κανονισμού της Βουλής. Σύμφωνα με το άρθρο 100 παράγραφος 2 του Κανονισμού της Βουλής, έχουν δικαίωμα να μιλήσουν ο λέγων, η κ. Γιαταγάνα που υπογράφει πρώτη, ο αντιλέγων, οι Πρόεδροι των Κοινοβουλευτικών Ομάδων ή οι Κοινοβουλευτικοί Εκπρόσωποι και οι αρμόδιοι Υπουργοί, καθένας για πέντε λεπτά της ώρας. 
Το λόγο έχει η κ. Χρυσούλα Γιαταγάνα για πέντε λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5021"," Σύμφωνα με το άρθρο 2 παράγραφος 1 του Συντάγματος, ο σεβασμός και η προστασία της αξίας του ανθρώπου αποτελούν την πρωταρχική υποχρέωση της πολιτείας. 
Εξάλλου, σύμφωνα με το άρθρο 4 παράγραφοι 1 και 5 του Συντάγματος, οι Έλληνες είναι ίσοι ενώπιον του νόμου και συνεισφέρουν χωρίς διάκριση στα δημόσια βάρη ανάλογα με τις δυνάμεις τους. 
Τέλος, σύμφωνα με το άρθρο 21 παράγραφοι 1, 2 και 5 του Συντάγματος η οικογένεια είναι θεμέλιο συντήρησης και παραγωγής του έθνους, καθώς ο γάμος, η μητρότητα, η παιδική ηλικία τελούν υπό την προστασία του κράτους. Πολύτεκνες οικογένειες έχουν δικαίωμα ειδικής φροντίδας απ’ το κράτος. Τέλος, ο σχεδιασμός και η εφαρμογή δημοσιονομικής πολιτικής καθώς και η λήψη όλων των αναγκαίων μέτρων αποτελούν υποχρέωση του κράτους.
Στην προκειμένη περίπτωση με το συζητούμενο σήμερα νομοσχέδιο για τη ρύθμιση φορολογίας εισοδήματος και άλλες διατάξεις παραβιάζονται όλες οι παραπάνω συνταγματικές διατάξεις. 
Ειδικότερα, πρώτον, με το άρθρο 1 παράγραφος 1 του εν λόγω νομοσχεδίου θεσπίζεται διαφορετική κλίμακα συντελεστών φορολογίας ανά κατηγορία εισοδήματος και τροποποιείται το ισχύον καθεστώς, σύμφωνα με το οποίο ο φόρος εισοδήματος επιβάλλεται κατ’ αρχάς ενιαία στο συνολικό εισόδημα των φυσικών προσώπων. Η εφαρμογή διαφορετικής κλίμακας φορολογικών συντελεστών ανά κατηγορία εισοδήματος παραβιάζει τις αρχές της καταλληλότητας του φόρου και της φορολόγησης με βάση τη φοροδοτική ικανότητα που προβλέπεται από το άρθρο 4 παράγραφοι 1 και 5 του Συντάγματος.
Τούτο συμβαίνει γιατί οι προτεινόμενες ρυθμίσεις καταλήγουν σε διαφορετική φορολογική επιβάρυνση εισοδημάτων ίδιου ύψους, ανάλογα με τη πηγή προέλευσής τους, καθώς και σε βαρύτερη φορολογική επιβάρυνση φορολογουμένων με μικρότερο εισόδημα που προέρχονται από μια πηγή σε σχέση με άλλους με μεγαλύτερο εισόδημα που προέρχεται από περισσότερες πηγές. 
Επιπλέον, οι προβλεπόμενες ρυθμίσεις δεν περιλαμβάνουν κανένα απολύτως αφορολόγητο κλιμάκιο εισοδήματος για καμμία κατηγορία εισοδήματος, ειδικά δε για το εισόδημα από μισθωτές υπηρεσίες μέχρι 42.000. Αντί για τη θέσπιση αφορολόγητου ποσού εισοδήματος προβλέπεται μείωση του φόρου προτεινόμενης κλίμακας αναλογούντος φόρου, που είναι αντιστρόφως ανάλογη του ύψους του εισοδήματος αυτού.
(Θόρυβος στην Αίθουσα)
Μπορείτε να μη μιλάτε σας παρακαλώ; Σεβαστείτε…
(Θόρυβος στην Αίθουσα – Κωδωνοκρουσίες)
Η κατάργηση, όμως, του αφορολόγητου ποσού εισοδήματος χωρίς να λαμβάνεται υπ’όψιν το ελάχιστο όριο διαβίωσης του φορολογουμένου παραβιάζει την αρχή της φορολόγησης, που -σύμφωνα με το Σύνταγμα, άρθρα 4, 5 και 2 παράγραφος 1- επιβάλλεται να βασίζεται στη φοροδοτική ικανότητα και στο σεβασμό της αξιοπρέπειας του ανθρώπου. Οι θεμελιώδεις αρχές αυτές του Συντάγματος δεσμεύουν τον κοινό νομοθέτη ως προς το σεβασμό του ελαχίστου ορίου διαβίωσης. Εφόσον στο πλαίσιο του δικαίου της κοινωνικής μέριμνας καθορίζεται ελάχιστο όριο διαβίωσης, το οποίο το κράτος υποχρεούται να εξασφαλίζει με την παροχή παροχών κοινωνικής πρόνοιας στους πολίτες που δεν διαθέτουν δικά τους μέσα, είναι αυτονόητο ότι το ποσό αυτό δεν μπορεί να υπολείπεται του ελαχίστου ορίου διαβίωσης, το οποίο απαλλάσσεται του φόρου εισοδήματος. 
Συνεπώς το αναγνωρισμένο στο δίκαιο της κοινωνικής πρόνοιας ελάχιστο όριο διαβίωσης συνιστά το ελάχιστο ποσό εισοδήματος που πρέπει να είναι αφορολόγητο. Είναι παράλογο να αφαιρεί το κράτος μέσω της φορολογίας αυτό που πρέπει να επιστρέφει υπό μορφή παροχών κοινωνικής πρόνοιας. Λαμβανομένου υπ’όψιν μάλιστα του γεγονότος ότι με τους έμμεσους φόρους επιβαρύνεται ακόμα περισσότερο το εισόδημα, καθίσταται πρόδηλο ότι η κατάργηση του αφορολογήτου ποσού εισοδήματος, ειδικά για τα χαμηλότερα εισοδήματα, παραβιάζει κατάφορα τη θεμελιώδη αρχή του άρθρου 2 παράγραφος 1 του Συντάγματος, διότι με μαθηματική ακρίβεια οδηγεί τους ήδη οικονομικά ασθενείς φορολογούμενους στην εξαθλίωση, ενώ όλες οι εξουσίες του κράτους υποχρεούνται να εξασφαλίζουν την αξιοπρέπειά τους. 
Εξάλλου με το συζητούμενο νομοσχέδιο καταργείται και η ελάχιστη προστασία της οικογένειας και των παιδιών, αφού για το ίδιο φορολογητέο εισόδημα ο άγαμος θα πληρώνει τον ίδιο φόρο με τον τρίτεκνο και τον πολύτεκνό όσα προστατευόμενα παιδιά και αν έχουν οι τελευταίοι. Συνεπώς, με τις προτεινόμενες ρυθμίσεις παραβιάζονται ευθέως εκτός των άρθρων 4, παράγραφος 5 και 2 παράγραφος  1 και οι διατάξεις του άρθρου 21, παράγραφος 2 και 5 του Συντάγματος.
Για τους λόγους αυτούς οι προτεινόμενες ρυθμίσεις του άρθρου 1, παράγραφος 1, του υπό ψήφιση νομοσχεδίου είναι κατάφορα αντισυνταγματικές και θα είναι επονείδιστη η ψήφισή του από κάθε Βουλευτή.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)
(Στο σημείο αυτό η Βουλευτής κ. Χρυσούλα  Γιαταγάνα, καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"5022"," Το λόγο έχει ως αντιλέγων ο κ. Κωνσταντίνος Τασούλας για πέντε λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5023"," Κύριε Πρόεδρε, το νομοσχέδιο είναι πολυδαίδαλο και δεν νοείται να το βλέπει κανείς από την μια πλευρά του μόνον για να θεμελιώσει τις άστοχες αιτιάσεις του περί αντισυνταγματικότητας. 
Για τους μισθωτούς και τους συνταξιούχους φερ’ ειπείν που είναι στα χαμηλά εισοδήματα, που είναι το μεγαλύτερο ποσοστό από αυτούς, δεν έχουμε κατάργηση του αφορολογήτου, έχουμε αύξηση του αφορολογήτου. Για τους ελεύθερους επαγγελματίες που έχουμε κατάργηση του αφορολογήτου, έχουμε εντούτοις θέσπιση αποδείξεων εξόδων – δαπανών που δεν υπήρχαν με το παλιό καθεστώς, το οποίο πρακτικά είναι ένα ισοδύναμο αποτέλεσμα με ύπαρξη αφορολογήτου.
Συνεπώς, πρέπει κανείς να τα βλέπει όλα, να τα λέει όλα και όπως είχε πει ο κ. Παυλόπουλος σ’ αυτήν την Αίθουσα επί αναλόγου αιτιάσεως η πολιτική και οι πολιτικοί είναι για να υποβοηθούν το Σύνταγμα και όχι το Σύνταγμα να υποβοηθά την πολιτική. 
Υπάρχει, όντως, ένα ζήτημα μ’ αυτό το νομοσχέδιο και μ’ αυτές τις προσπάθειες που γίνονται, μόνο που το ζήτημα δεν είναι συνταγματικής τάξεως, είναι πρακτικής τάξεως, αποτελεσματικής τάξεως. Δεν είναι θέμα επονείδιστης συμπεριφοράς όταν στηρίζεις αυτήν την προσπάθεια, είναι θέμα μιας συμπεριφοράς η οποία έχει να κάνει με ένα αίσθημα ευθύνης και απεναντίας θα μπορούσα να αντιτείνω ότι όλη αυτή η άκριτη κριτική, η οποία ενέχει και στοιχεία υβριστικά για όσους ανεβαίνουν αυτήν την ανηφόρα για να σταθεί η χώρα στα πόδια της, αυτή η συμπεριφορά θα μπορούσε να χαρακτηριστεί επονείδιστη.
Σ’ αυτό το νομοσχέδιο εν σχέσει με τις αιτιάσεις περί συνταγματικότητος για να καταδείξω την σχετικότητα αυτών των αιτιάσεων- έχουμε την Έκθεση της Επιστημονικής Υπηρεσίας της Βουλής. Η Επιστημονική Υπηρεσία της Βουλής ισχυρίζεται ότι υπάρχει θέμα με τις πολύτεκνες οικογένειες γιατί κατά την άποψή της -της υπηρεσίας της Βουλής- η φροντίδα για τους πολύτεκνους δεν ελαύνεται, δεν ξεκινάει από κίνητρα που αντικρίζουν τους πολύτεκνους ως αναξιοπαθούντες, αλλά ελαύνεται από κίνητρα που αντικρίζουν τους πολύτεκνους ως εκείνους οι οποίοι βοηθούν τη δημογραφική πρόοδο της χώρας. Ωστόσο η ίδια Επιστημονική Υπηρεσία της Βουλής λέει, από νομολογία του Ανωτάτου Διοικητικού Δικαστηρίου, του Συμβουλίου της Επικρατείας, ότι δεν μπορείς να επέμβεις σ’ αυτά τα θέματα άνευ αποχρώντος λόγου.
Θεωρώ ότι αυτή η επέμβαση, η οποία γίνεται εδώ, γίνεται με αποχρώντα λόγο και νομίζω πως αν συνοψίσει κανείς το αποτέλεσμα εν σχέση με το ισοζύγιο, τα συν και τα πλην για τους πολύτεκνους, η πραγματικότητα δεν είναι έτσι όπως αποπειράθηκε να παρουσιάσει η κ. Γιαταγάνα, αλλά είναι διαφορετική. Υπάρχουν απώλειες σε ορισμένες περιπτώσεις λόγω κατάργησης παλιών πολυτεκνικών επιδομάτων, υπάρχουν όμως και κέρδη λόγω της επιδότησης από το πρώτο παιδί και του πρόσθετου πολυτεκνικού επιδόματος από τα τρία παιδιά και πάνω.
Αυτό το ισοζύγιο ιδιαίτερα στα μεσαία και χαμηλά εισοδήματα που είναι το 80% των πολυτεκνικών οικογενειών είναι ευνοϊκό τελικά. Ευνοϊκό τελικά θα είναι για την πορεία της χώρας προς την ανάκαμψη όλο αυτό το πλέγμα των δύσκολων μέτρων, το οποίο κανείς από εμάς που στηρίζουμε δεν θεωρούμε ότι διαπράττουμε κάποια επονείδιστη πράξη. Συνεπώς, δεν τίθεται θέμα αντισυνταγματικότητος. 
Είπα προηγουμένως, για να δούμε και τη σχετικότητα αυτών των θεμάτων της αντισυνταγματικότητος και πως όλα αυτά μπορεί κανένας να τα δει από πολλές όψεις ανάλογα με το αν θέλει να εξυπηρετεί τις πολιτικές του επιδιώξεις. Σημειώνω ότι η ίδια έκθεση η οποία θέτει αυτά τα θέματα, λέει για την επιβολή επιβαρύνσεως στους εφοπλιστές ούτε λίγο ούτε πολύ ότι και αυτό είναι αντισυνταγματικό. Δεν είδα κανείς να το εγείρει αυτό το θέμα. 
Σας το λέω για να σας δείξω ότι σε τέτοιες κρίσιμες περιπτώσεις δεν έχει νόημα να κολλάει κανείς και να αναζητεί συνήγορο σε ερμηνείες που δίνει στο Σύνταγμα, αλλά το μόνο που επιτρέπεται κατά τη γνώμη μου και κατά τη γνώμη μας είναι να αναζητεί συνήγορο εις την προσπάθεια που κάνει αυτή η χώρα, που καθόλου δεν είναι επονείδιστη, να ξεφύγει από την κρίση και να πετύχει τη μεγαλύτερη συνταγματική επιταγή που είναι η ανάπτυξη και η ευημερία της Ελλάδος.
Επειδή είδα και τον κ. Τσακαλώτο, να εισέρχεται στην Αίθουσα θα μου επιτρέψετε μια «αντισυνταγματική» κατάλυση του Κανονισμού της Βουλής και να πω ότι όντως ο Πολ Πόρτερ, ο δικηγόρος από το Μιζούρι, διαπίστωσε το ’47 αυτό το οποίο είπατε. Ωστόσο, η κατάληξη της εισηγήσεως του Πολ Πόρτερ προς τους εν Αμερική ανθρώπους, οι οποίοι τον διόρισαν, ήταν ότι μ’ αυτήν την κατάσταση της Ελλάδος η μόνη λύση είναι να αξιοποιήσουμε και να βοηθήσουμε το πολιτικό προσωπικό που προέρχεται από την κεντροαριστερά. Ο αμερικάνος, λοιπόν, Πολ Πόρτερ, ζήτησε από τους πάτρωνές του να ενισχύσουν το κεντροαριστερό κίνημα στην Ελλάδα, δεν μίλησε ούτε για τους «νεοφιλελεύθερους», ούτε για τους δεξιούς, ούτε για τους συντηρητικούς. Διαβάστε την κατάληξη, έχει ενδιαφέρον.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΤΑΣΟΥΛΑΣ",493
"5024"," Εκ των Κοινοβουλευτικών Εκπροσώπων ποιος θα ήθελε να ζητήσει το λόγο;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5025"," Κύριε Πρόεδρε, εγώ θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"5026"," Ορίστε, κύριε Λαφαζάνη, έχετε το λόγο για πέντε λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5027"," Ευχαριστώ, κύριε Πρόεδρε.
Νομίζω ότι η ένσταση αντισυνταγματικότητας την οποία υπέβαλαν οι Ανεξάρτητοι Έλληνες, είναι προφανής και θα έλεγα, αυτονόητη. Το μόνο που δεν μπορεί να ισχυριστεί κανείς σ’ αυτήν τη χώρα είναι ότι οι Έλληνες πολίτες πληρώνουν φόρους ανάλογα με τις οικονομικές δυνατότητές τους. Όποιος το πει αυτό, θα πει το μεγαλύτερο ανέκδοτο σ’ αυτή τη χώρα. Δεν το πιστεύουν ακόμα και όσοι υποστηρίζουν αυτό το νομοσχέδιο. 
Επομένως, με βάση το άρθρο 4, παράγραφος 2, έχουμε προφανή αντισυνταγματικότητα. Θα μου πείτε: Δεν υπάρχουν διαφορετικές πολιτικές, όσον αφορά το φορολογικό σύστημα ανάμεσα στις πολιτικές δυνάμεις και τις θεωρήσεις που έχουν; Προφανώς. Προφανέστατα. Αλλά εδώ είναι τόσο εξόφθαλμη η ανισότητα η οποία επιβάλλεται μέσα από το φορολογικό σύστημα, ώστε δεν μπορεί ούτε καν να δικαιολογηθεί μέσα από τις εύλογες ιδεολογικές πολιτικές και οικονομικές αντιπαραθέσεις. Εδώ, όσο πιο πλούσιος είναι κανείς τόσο λιγότερους φόρους πληρώνει, όσο πιο φτωχός είναι τόσο περισσότερο επιβαρύνεται. 
Θα σας πω το εξής απλό παράδειγμα από το φορολογικό νομοσχέδιο: Ένας ο οποίος είναι πάμπτωχος και έχει εισοδήματα έστω με το επίδομα ανεργίας ξέρετε με τι συντελεστή φορολογείται επειδή καταργείται και το αφορολόγητο; Με συντελεστή 22%. Με 22%, κύριοι! Παίρνουμε για παράδειγμα κι αυτόν που έχει εισοδήματα από μερίσματα. Αυτός που έχει εισοδήματα από μερίσματα ξέρετε πώς αυτοτελώς φορολογείται και με ποιο συντελεστή; Με συντελεστή 10%, κάτω από το μισό. Πείτε μου σε ποια στοιχειώδη συνταγματική ισότητα μπορεί να καταταχθεί μία τέτοια διάταξη κι ένα τέτοιο σύστημα; 
Κι όμως αυτό το τερατούργημα το πράττετε μέσα απ’ αυτό το νομοσχέδιο, γι’ αυτό εμείς στηρίζουμε την ένσταση αντισυνταγματικότητας και θεωρούμε ότι πρέπει να υποστηριχθεί απ’ όλες τις πτέρυγες κι από όλους τους συναδέλφους.
Ευχαριστώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"5028"," Το λόγο έχει ο κ. Μιχάλης Χρυσοχοΐδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5029"," Ευχαριστώ, κύριε Πρόεδρε.
Νομίζω ότι η προφανής και αυτονόητη αντισυνταγματικότητα που ανέφερε προηγουμένως ο κ. Λαφαζάνης ουσιαστικά έρχεται να αντιφάσκει διαρκώς τα λεγόμενά του και τα λεγόμενά τους. Είναι οι αντιφάσεις μιας πολιτικής η οποία εκφράζεται από την ώρα που ξεκίνησε η συζήτηση του φορολογικού νομοσχεδίου και στην επιτροπή και στην Ολομέλεια. Εξηγούμαι αμέσως. 
Τι γίνεται τόσα χρόνια σ’ αυτήν τη χώρα; Ψηφίζονται γενικές διατάξεις, στη συνέχεια αυτές οι γενικές διατάξεις έχουν κάποιες εξαιρέσεις, στη συνέχεια οι εξαιρέσεις προστίθενται συν τω χρόνω με τροπολογίες που γίνονται στους νόμους και τροποποιήσεις και άλλες ομάδες, με αποτέλεσμα να γεννάται ένα μεγάλο, τεράστιο πρόβλημα, το σημερινό που αντιμετωπίζουμε της φοροδιαφυγής, της καταστρατήγησης των νόμων και της διαστρέβλωσης ενός κρίσιμου ζητήματος που είναι το κοινωνικό κράτος.
Σε ποιο κοινωνικό κράτος πιστεύουμε; Στο κοινωνικό κράτος που απλόχερα μοιράζει σε όποιον να είναι χωρίς να έχει ανάγκη ή στο κοινωνικό κράτος εκείνο που πραγματικά στηρίζει τους έχοντες πραγματική ανάγκη; Διότι αυτές οι αιτιάσεις κι αυτές οι λογικές έρχονται και βάλλουν εναντίον διατάξεων που ακριβώς αντιλαμβάνονται το κοινωνικό κράτος με μια νέα λογική και με μια νέα αντίληψη και με μια νέα πρακτική. Διότι είναι κοινωνικά άδικο όλες οι παροχές να δίνονται για όλους γενικά και τελικώς το στερούνται αυτοί που το έχουν πραγματικά ανάγκη. Συνεπώς, καθόλου προφανής δεν είναι η αντισυνταγματικότητα. 
Αντιθέτως, αυτό το νομοσχέδιο κι αυτές οι διατάξεις που αύριο-μεθαύριο, μετά από λίγους μήνες θα συμπληρωθούν από μία ολοκληρωμένη φορολογική προσέγγιση, συμβάλλουν στη φορολογική ισότητα και στη φορολογική δικαιοσύνη.
Ευχαριστώ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"5030"," Θα πάρετε εσείς το λόγο, κύριε Πρόεδρε, ή ο Κοινοβουλευτικός σας Εκπρόσωπος;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5031"," Μετά θα μιλήσω, κύριε Πρόεδρε.","ΠΑΝΑΓΙΩΤΗΣ ΚΑΜΜΕΝΟΣ",181
"5032"," Μετά δεν θα μπορέσετε να μιλήσετε, κύριε Πρόεδρε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5033"," Δεν θα μιλήσω για την ένσταση αντισυνταγματικότητας. Όσον αφορά αυτό το θέμα θα μιλήσει ο κ. Κουίκ.","ΠΑΝΑΓΙΩΤΗΣ ΚΑΜΜΕΝΟΣ",181
"5034"," Τώρα όμως μιλάμε για την αντισυνταγματικότητα. Αυτό που θέλετε είναι άλλο θέμα. 
Το λόγο έχει ο κ. Τέρενς Κουίκ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5035"," Ευχαριστώ, κύριε Πρόεδρε.
Θέλω κατ’αρχάς να απευθύνω το λόγο στο συνάδελφό μου, τον κ. Τασούλα. Το Μιζούρι είναι καλό, αλλά ξέρετε υπάρχει και το Αιγάλεω, υπάρχει και το Περιστέρι, υπάρχει και η Αλεξανδρούπολη, υπάρχει και η Σπάρτη, εκεί όπου δεν σκέφτονται το Μιζούρι και το τι λέει ο κάθε οικονομολόγος το ’47, το ’57…","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"5036"," Κύριε Κουίκ, όλες οι συζητήσεις γίνονται διά του Προεδρείου. Σας παρακαλώ να μην γυρνάτε την πλάτη στο Προεδρείο και να απευθυνθείτε σε όποιον θέλετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5037"," Βεβαίως, κύριε Πρόεδρε.
Θα πρέπει, όμως, και συνιστώ στους συναδέλφους, να κάνουν μια βόλτα -επειδή τους βλέπω πολύ χαμογελαστούς- μέχρι τη Λάρισα να ακούσουν τον πρόεδρο των πολυτέκνων Λάρισας…","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"5038"," Δια του Προεδρείου κάντε όποια σύσταση θέλετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5039"," …ο οποίος είπε στους τέσσερις Βουλευτές που πήγαμε την περασμένη εβδομάδα, ότι οι γυναίκες ρίχνουν τα έμβρυά τους διότι δεν μπορούν να γεννήσουν παιδιά. Είναι μία καταγγελία η οποία αναρτήθηκε και σε εφημερίδες και στο διαδίκτυο και ουδείς ασχολήθηκε. Το λέω απευθυνόμενος πολύ περισσότερο στις γυναίκες συναδέλφους μου του ελληνικού Κοινοβουλίου.
Εάν αυτό, κύριε Πρόεδρε, μπορεί να αποτελεί αστείο για να γελούν κάποιοι συνάδελφοί μου, τότε με συγχωρείτε αλλά έχουμε χάσει και κάθε έννοια πλέον λογικής εδώ μέσα.
Το άρθρο 4, παράγραφος 5, του Συντάγματος τι λέει; Λέει ότι «Οι Έλληνες πολίτες συνεισφέρουν χωρίς διακρίσεις στα δημόσια βάρη, ανάλογα με τις δυνάμεις τους». Κι εδώ τι έχουμε μ’ αυτό το φορολογικό νομοσχέδιο, το οποίο μας έφερε ο κύριος Υπουργός της μνημονιακής συγκυβέρνησης; Έχουμε ύφεση, ανεργία νέων οι οποίο φεύγουν στο εξωτερικό και πάνω απ’ όλα, θα έλεγα, ότι ενισχύει και τη φοροδιαφυγή.
Η φοροδιαφυγή, κύριε Πρόεδρε του ελληνικού Κοινοβουλίου, είναι συνταγματική; Όταν θα έρθει η ώρα μου ως Κοινοβουλευτικός Εκπρόσωπος θα τοποθετηθώ, τι εννοώ.
Θα θέσω κι ένα άλλο θέμα. Το Σύνταγμα τι λέει; Ότι μας κυβερνούν ξένες δυνάμεις ή ότι μας κυβερνά κυβέρνηση εκλεγμένη από τον ελληνικό λαό; 
Κι αν μου επιτρέψετε, κύριε Πρόεδρε, το διάλογο, θέλω να ρωτήσω ευθέως το «σάκο του μποξ», έτσι όπως τον αποκαλώ -διότι βλέπετε ότι λείπει μονίμως ο Υπουργός και είναι ο άνθρωπος ο οποίος συνέχεια δέχεται όλη τη μήνιν της Αντιπολίτευσης- τον κ. Μαυραγάνη -ο οποίος βεβαίως καπελώθηκε από τον κ. Θεοχάρη σήμερα, ο οποίος κ. Θεοχάρης ως νέος γραμματέας εσόδων απουσιάζει από τη θέση του και θα όφειλε να είναι εδώ πέρα, για να ξέρει- το εξής: Είναι συνταγματικό το να ψηφίζει νόμο η Βουλή για τις εξήντα δόσεις των υπόχρεων του δημοσίου, που έγινε πέρυσι τέτοιο καιρό με πρόταση Βενιζέλου και να έρχεται μετά από ένα μήνα η ίδια η Βουλή να καταπίνει την υπογραφή της, επειδή έτσι το αξίωσε ο Τόμσεν;
Κι ερωτώ: Έχουμε Σύνταγμα της Ελλάδος που υπερασπίζονται οι Βουλευτές σε αυτό εδώ το Κοινοβούλιο όταν καταπίνουν την εντολή του Τόμσεν;
Κι ερωτώ, επίσης, κύριε Πρόεδρε του ελληνικού Κοινοβουλίου και μέσω  υμών τον Υπουργό Οικονομικών: Όταν του τίθεται το ερώτημα και του ιδίου και του αναπληρωτή Υπουργού και του ίδιου του Υπουργού για ποιο λόγο δεν κάνουν ρυθμίσεις, με βάση κι αυτά που έχουν προτείνει και οι Ανεξάρτητοι Έλληνες, το Εθνικό Ταμείο των Ληξιπρόθεσμων Οφειλών του Δημοσίου, να μου απαντούν κυνικά «Δεν μας επιτρέπει ο Τόμσεν», είναι αυτό συνταγματικό;
Είναι, επίσης, συνταγματικό να καθόμαστε τριακόσιοι Βουλευτές και να βλέπουμε τα νομοσχέδια με πράξεις νομοθετικού περιεχομένου να κυκλοφορούν τα Υπουργεία, να παρακάμπτουν τη Βουλή και να πηγαίνουν στο Προεδρικό Μέγαρο και να υπογράφει ο Πρόεδρος της Ελληνικής Δημοκρατίας;
Επιτρέψτε μου να πω ότι ο Πρόεδρος της Δημοκρατίας πλέον έχει ξεφύγει υπογράφοντας πράξεις νομοθετικού περιεχομένου. Κάτω από ποιες συνθήκες και προϋποθέσεις; Καίγεται η χώρα; Πήραν φωτιά τα δάση, όπως έγινε το 2007; Έγινε σεισμός, όπως έγινε το 1979 στη Θεσσαλονίκη; Ποια είναι η έκτακτη ανάγκη; Και γιατί να μας έρθουν «πακέτο» την άλλη εβδομάδα εδώ, έχοντας πλέον μπει σε μια εφαρμογή; Και πού είναι η συνταγματικότητα, η οποία ισοπεδώνει και την υγεία; Υπέγραψαν στα μουλωχτά στις 31 Δεκεμβρίου πράξεις να ενωθούν νοσοκομεία, η Λήμνος με τη Μυτιλήνη και η Ικαρία με τη Σάμο. Το συνταγματικό δικαίωμα του Έλληνα που πρέπει να έχει τη σωστή υγεία του ποιος το σκέφτεται, κύριε Πρόεδρε του ελληνικού Κοινοβουλίου;
Βλέπετε, λοιπόν, ότι έχουμε σοβαρές ενστάσεις και παρακαλούμε να αποδεχθείτε την πρόταση την οποία καταθέτουν οι Ανεξάρτητοι Έλληνες για την αντισυνταγματικότητα του συγκεκριμένου νομοσχεδίου, το οποίο πάνω απ’ όλα επιβραβεύει τη φοροδιαφυγή, κύριε Υπουργέ.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"5040"," Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθητές και μαθήτριες και τρεις εκπαιδευτικοί από το 2ο Γενικό Λύκειο Μοσχάτου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο Κοινοβουλευτικός Εκπρόσωπος της Χρυσής Αυγής κ. Χρήστος Παππάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5041"," Κατ’ αρχάς, κύριε Πρόεδρε, συμφωνούμε στην τοποθέτηση περί αντισυνταγματικότητας του προς συζήτηση σχεδίου νόμου, του φορολογικού, και επαναλαμβάνουμε κάτι στο οποίο δεν άλλαξε τίποτα από χθες μέχρι σήμερα, επαναλαμβάνουμε κάτι που είπαμε και χθες, ότι κατ’ ουσίαν αντισυνταγματική και παράνομη με τις πράξεις της είναι η συγκυβέρνηση του μνημονίου. Και αυτό γιατί; Να σας ενημερώσω με μία επιπλέον είδηση, γιατί έρχομαι από τη Διάσκεψη των Προέδρων. 
Στην πρόθεση της Κυβέρνησης και του ιδίου του Πρωθυπουργού είναι να φέρει με τη μορφή του κατεπείγοντος -δηλαδή το Σάββατο το πρωί να συνεδριάσει μια επιτροπή εδώ στη Βουλή- και να φέρει πλέον όχι προς κύρωση τις επτά Πράξεις Νομοθετικού Περιεχομένου αλλά με τη μορφή πολυνομοσχεδίου σε μία και μόνο συζήτηση τη Δευτέρα το πρωί. Ακούστε για ποιο λόγο: Διότι συνεδριάζει τη Δευτέρα το Διοικητικό Συμβούλιο του ΔΝΤ. Δηλαδή, το Διεθνές Νομισματικό Ταμείο καθορίζει τις εργασίες της Βουλής. Η εκτελεστική εξουσία, όπως αρέσκεσθε εσείς να ξεχωρίζετε τις εξουσίες, απαξιώνει τελείως το ρόλο της Βουλής. Η Βουλή πλέον είναι ένα διαδικαστικό όργανο επικύρωσης των -κατ’ εμάς αθλίων και δολίων- αποφάσεων της εκτελεστικής εξουσίας και αυτό δεν θα το επιτρέψουμε. Θα προτιμούσαμε, λοιπόν, η εκτελεστική εξουσία, επειδή μιλάμε για αντισυνταγματικότητα, να αρχίσει πλέον να βγάζει διαγγέλματα, να βγάζει αποφάσεις ξεκάθαρα «αποφασίζομεν και διατάσσομεν» -διότι αυτή είναι η εικόνα της πλέον, αυτή είναι η συγκυβέρνηση- και ο λαός να έχει πλέον και το άλλοθι ότι: «Κύριοι, εφαρμόζουμε το άρθρο 120 του Συντάγματος, σηκωνόμαστε από τους καναπέδες και βγαίνουμε στους δρόμους».
Θα σταθώ στο εξής περί της αντισυνταγματικότητος. Ο συναγωνιστής μου, ο Ηλίας Κασιδιάρης, το πρωί στην τοποθέτησή του σχετικά με το νομοσχέδιο είπε μία πολύ μεγάλη αλήθεια. Μίλησε για το αφορολόγητο των Βουλευτών. Μάλιστα, καταθέσαμε και σχετική τροποποίηση στο πολυνομοσχέδιο και καλείστε να λάβετε θέση. Αν, λοιπόν, κάποιοι στον ελληνικό λαό είναι «πιο ίσοι» από τους υπολοίπους, δεν εφαρμόζεται. Και γιατί να εφαρμόζεται μόνο για τους Βουλευτές αυτή η διάκριση; Και όχι μόνο για τους Βουλευτές. Εγώ θα προσθέσω και για την πλουτοκρατία, διότι, αν θυμάστε, πολύ εύστοχα σας είπε και με στοιχεία, με νούμερα, με το νέο φορολογικό πόσο πληρώνει ένας με 10.000 ευρώ ή με 20.000 ευρώ ετήσιο εισόδημα και πόσο θα πληρώνει ένας με 200.000 ευρώ ή με 2.000.000 ευρώ. 
Ο λαός που μας ακούει, λοιπόν, έχει χρέος να σταθεί και αυτός όπως στέκεται η Χρυσή Αυγή εμπόδιο στα δόλια σχέδια της συγκυβέρνησης, τα οποία δεν έχουν να κάνουν μόνο με την οικονομία, αλλά έχουν να κάνουν και με τα εθνικά θέματα.
Ευχαριστώ πολύ.","ΧΡΗΣΤΟΣ ΠΑΠΠΑΣ",418
"5042"," Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς, κ. Νικόλαος Τσούκαλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5043"," Κύριε  Πρόεδρε, είναι βέβαιο ότι πολλές από τις διατάξεις του νομοσχεδίου αυτού θα απασχολήσουν την ελληνική δικαιοσύνη όσον αφορά την κρίση και την αξιολόγηση για το κατά πόσον είναι συμβατές με το Σύνταγμα. Υπάρχουν αιτιάσεις ότι κάποιες από τις διατάξεις πιθανόν να προσκρούουν σε άρθρα του Συντάγματος; Βεβαίως. Τέτοιες αιτιάσεις περιγράφονται και στην έκθεση του Επιστημονικού Συμβουλίου της Βουλής. Όμως, αυτό το οποίο πρέπει να γίνει κατανοητό σε αυτήν εδώ την Αίθουσα είναι ότι αυτή εδώ η Αίθουσα δεν μπορεί να μετατρέπεται και σε δικαιοδοτικό όργανο. Παραδείγματος χάρη, υπάρχει ένσταση πράγματι και προβληματισμός στο κατά πόσον οι διατάξεις του συγκεκριμένου νομοσχεδίου συνάδουν με την αρχή της καθολικότητας, με την αρχή της φοροδοτικής ικανότητας του καθενός ως προς την καταβολή του συγκεκριμένου φόρου. Όμως, η πάγια νομολογία του Συμβουλίου της Επικρατείας θέτει έναν όρο: Πρέπει να συνάδουν και με τις κοινωνικοοικονομικές συνθήκες. Αυτό αναφέρεται, κυρία Γιαταγάνα, και στην έκθεση.
Όσον αφορά το θέμα του αφορολογήτου, κάνει ολόκληρο σκεπτικό το Επιστημονικό Συμβούλιο της Βουλής που αναφέρει και λέει ότι πρέπει να φροντίζει το δημόσιο κάθε κράτους και να εξασφαλίζει τουλάχιστον ως αφορολόγητο το ποσό εκείνο μέχρι το όριο στο οποίο ουσιαστικά αποτυπώνεται το επίπεδο εκείνο της αξιοπρεπούς διαβίωσης. Το ίδιο αναφέρεται και στο θέμα των παιδιών.
Όμως, κυρίες και κύριοι συνάδελφοι, όλος αυτός ο προβληματισμός κατά πόσον εκπληρώνονται οι κοινωνικοοικονομικές συνθήκες, δηλαδή η στάθμιση, η αξιολόγηση στο ποιο είναι το ελάχιστο αξιοπρεπές επίπεδο, δεν είναι αντικείμενο αυτού εδώ του Σώματος. Γιατί, εάν καθόταν κάθε φορά η Βουλή να αξιολογεί όλα αυτά τα στοιχεία προκειμένου να αποφαίνεται επί της αντισυνταγματικότητας, τότε δεν θα είχαμε ανάγκη κανενός άλλου δικαιοδοτικού οργάνου. Η διάκριση των εξουσιών σε αυτήν εδώ τη χώρα λέει ότι η Βουλή νομοθετεί και κρίνει και επί της συνταγματικότητας, της προφανούς όμως, εκεί που δεν επιδέχεται καμμία αμφισβήτηση, και τα δικαστήρια έρχονται να κρίνουν επί οποιασδήποτε αιτήσεως οποιουδήποτε πολίτη στο κατά πόσο συνάδουν με τις συγκεκριμένες διατάξεις του Συντάγματος οι διατάξεις τις οποίες ψηφίζουμε. Αυτή είναι η καθαρή θέση, η δικαιοπρακτική, η οποία ουσιαστικά προσδιορίζει και τη διάκριση των εξουσιών. Ας προχωρήσουμε.
Και θέλω να τελειώσω με το εξής. Αν μη τι άλλο, κυρίες και κύριοι συνάδελφοι, η αίτηση είναι προπετής. Με ποια έννοια; Εμείς σαν Δημοκρατική Αριστερά επί των θεμάτων αυτών της αμφισβητούμενης συνταγματικότητας έχουμε καταθέσει τροπολογίες. Έχουν κατατεθεί τροπολογίες και από άλλες Κοινοβουλευτικές Ομάδες. Όλοι προσπαθούμε οι τροπολογίες αυτές να γίνουν αποδεκτές, προκειμένου να διαμορφώσουν και -αν θέλετε- να αμβλύνουν οποιεσδήποτε ενστάσεις επί της αντισυνταγματικότητας. Μπορούμε εκ των προτέρων να πούμε με όλα αυτά που προείπα ότι εδώ και τώρα θα κρίνουμε το κατά πόσον το νομοσχέδιο είναι αντισυνταγματικό;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ως έχει.","ΝΙΚΟΛΑΟΣ ΤΣΟΥΚΑΛΗΣ",520
"5044"," Το «ως έχει» αφήστε το. Για το «ως έχει» έκανα ανάλυση. Κύριε Μαριά, εάν αυτό το οποίο ανέφερα προηγουμένως δεν σας καλύπτει είναι ένα άλλο θέμα. Ήμουν σαφής και λέω και επαναλαμβάνω ότι δεν θα διαταράξουμε την αρχή της διάκρισης των εξουσιών με τέτοιου είδους τοποθετήσεις, όταν μάλιστα είναι εντελώς ασαφείς και απροσδιόριστοι οι όροι που αναφέρονται και τίθενται ως προαπαιτούμενα στην πάγια νομολογία του Συμβουλίου της Επικρατείας τουλάχιστον.
Κατόπιν αυτού, θεωρώ ότι πρέπει να απορριφθεί η ένσταση αντισυνταγματικότητας η οποία κατατέθηκε και να προχωρήσουμε ούτως ώστε να βελτιώσουμε το νομοσχέδιο και προς την κατεύθυνση των τροπολογιών που έχουν καταθέσει οι κοινοβουλευτικές ομάδες.
Ευχαριστώ.","ΝΙΚΟΛΑΟΣ ΤΣΟΥΚΑΛΗΣ",520
"5045"," Κύριε Πρόεδρε, παρακαλώ το λόγο.","ΑΘΑΝΑΣΙΟΣ ΠΑΦΙΛΗΣ",425
"5046"," Μισό λεπτό, κύριε Παφίλη.
Θα ήθελα να ανακοινώσω στο Σώμα ότι θα υπάρξει διακοπή της συνεδρίασης από τις 16.30 έως τις 18.00΄, όπου θα αρχίσει η δεύτερη συνεδρίαση.
Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Αθανάσιος Παφίλης έχει το λόγο. 
Ορίστε, κ. Παφίλη, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5047"," Κύριε Πρόεδρε, επειδή έχουμε μια συνεχή και αέναη συζήτηση περί αντισυνταγματικότητας, ανεξάρτητα εάν έχει βάση ή όχι, υπάρχει η επίκληση του άρθρου 4, παράγραφος 5. Τι λέει το άρθρο αυτό; Ότι οι Έλληνες πολίτες συνεισφέρουν χωρίς διακρίσεις στα δημόσια βάρη, ανάλογα με τις δυνάμεις τους. Πείτε μου ένα φορολογικό νόμο, από τότε που κυβερνάτε, που το έχει εφαρμόσει. Υπάρχει ένας; Όχι. Κοροϊδεύετε, λοιπόν, τον κόσμο κυριολεκτικά. Είναι ψευδεπίγραφες αυτές οι διακηρύξεις του Συντάγματος. Το Σύνταγμα είναι αστικό, υπερασπίζεται και κατοχυρώνει την καπιταλιστική ιδιοκτησία. Αυτό κάνει. Έχει κάποιες διακηρύξεις που είναι στάχτη στα μάτια του κόσμου. Γιατί όταν λες ότι η κινητήρια δύναμη της οικονομίας είναι το κεφάλαιο και η επιχείρηση, όλο το χρήμα που μαζεύεται από την εκμετάλλευση των πολλών, το διαθέτεις σε αυτούς τους λίγους συνεχώς. Για ποια φορολογική δικαιοσύνη, λοιπόν, μπορείτε να μιλάτε σε ένα τέτοιο σύστημα που είναι άνισο και εκμεταλλευτικό; Είναι σκέτη υποκρισία. 
Από τη μια άποψη, λοιπόν, αν κανείς πάρει στα σοβαρά και τοις μετρητοίς αυτή τη διακήρυξη, ναι, είναι αντισυνταγματικό. Όμως, ποια είναι η ουσία; Η ουσία είναι πολιτική. Λέει, ας πούμε, ο κ. Τασούλας ότι το νομοσχέδιο είναι πολυδαίδαλο. Συμφωνούμε ότι είναι πολυδαίδαλο και οδηγεί στο μινώταυρο τον ελληνικό λαό. Κάνει ό,τι έκαναν πάντα οι κυβερνήσεις που υπηρετούν το καπιταλιστικό σύστημα. Ανάλογα με τη φάση ανάπτυξης κάθε συστήματος παίρνουν από τον κλεμμένο μόχθο του λαού και το ξαναδίνουν σε αυτούς που κερδίζουν και θησαυρίζουν όλα αυτά τα χρόνια. Στη φάση της κρίσης παίρνονται πιο άγρια φορολογικά μέτρα.
Άρα, λοιπόν, το ζητούμενο για εμάς είναι ποιος έχει την εξουσία στα χέρια του, την οικονομία. Λέμε ότι πρέπει να την πάρει αυτός που παράγει τον πλούτο και να φτιάξει το δικό του Σύνταγμα, εκείνο το λαϊκό σύνταγμα που αξίζει στο λαό μας και σε όλους τους λαούς του κόσμου.","ΑΘΑΝΑΣΙΟΣ ΠΑΦΙΛΗΣ",425
"5048"," Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Μαυρουδής Βορίδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5049"," Ευχαριστώ, κύριε Πρόεδρε. 
Η υποβληθείσα ένσταση θέτει τρία ζητήματα συνταγματικότητας. Το πρώτο έχει να κάνει με το κατά πόσο είναι συνταγματικώς επιτρεπτή η ύπαρξη αυτοτελούς φορολογήσεως ορισμένων εισοδημάτων. Εν προκειμένω, πράγματι εμπεριέχεται διάταξη αυτοτελούς φορολογήσεως ως προς τα μισθώματα, αλλά όχι μόνο. Και σε σειρά άλλων διατάξεων του συγκεκριμένου νομοσχεδίου. Με αυτοτελή φορολόγηση παραδείγματος χάριν, φορολογούνται οι τόκοι από τις καταθέσεις, με αυτοτελή φορολόγηση φορολογούνται τα μερίσματα ανωνύμων εταιρειών. Επομένως, το ζήτημα αυτό έχει κριθεί από το Συμβούλιο της Επικρατείας. Υπάρχει σωρεία αποφάσεων που λέει ότι κατ’ αρχάς είναι στο χέρι της Κυβερνήσεως να επιλέγει τη μορφή της φορολογήσεως και για να το κάνει αυτό, λαμβάνει απλώς υπ’ όψιν τις εκάστοτε επικρατούσες κοινωνικοοικονομικές συνθήκες. Άρα, συνταγματικό ζήτημα –εδώ θα συμφωνήσω με τον κ. Παφίλη- δεν τίθεται κατ’ αρχάς. Μπορεί να τίθενται ζητήματα ουσίας αλλά όχι συνταγματικά. 
Το δεύτερο ζήτημα το οποίο τίθεται είναι η κατάργηση του αφορολογήτου. Πράγματι, εδώ υπάρχει η κατάργηση του αφορολογήτου ως προς κατηγορία φορολογουμένων και αυτή είναι η κατηγορία των ελευθέρων επαγγελματιών. Η κατάργηση του αφορολογήτου θεωρείται ότι πράγματι μπορεί να θίγει το ελάχιστο όριο διαβιώσεως που πρέπει να διασφαλίζει το κράτος. Υπάρχουν σκέψεις οι οποίες γίνονται όχι από το δικό μας ακυρωτικό δικαστήριο αλλά από το γερμανικό ακυρωτικό δικαστήριο, τις μνημονεύει η έκθεση της επιτροπής, που όμως και το γερμανικό ακυρωτικό δικαστήριο εντάσσει την κριτική του αυτή ως προς το θέμα της κατάργησης του αφορολογήτου μέσα στα πλαίσια της ευρύτερης διασφάλισης ακριβώς αυτού του ελαχίστου ορίου διαβιώσεως. 
Κύριε Πρόεδρε, ως προς το σημείο αυτό διερωτώμαι το εξής: Αν οι σκέψεις του γερμανικού ακυρωτικού δικαστηρίου θα ήταν οι ίδιες εάν γνώριζε ότι στη Γερμανία για παράδειγμα, το 50% των ελευθέρων επαγγελματιών δηλώνουν εισόδημα κάτω των 5.000 ευρώ. Αν γνώριζε ότι το 85% των ελευθέρων επαγγελματιών δηλώνουν εισόδημα κάτω των 10.000 ευρώ.
Έχω, λοιπόν, τη γνώμη ότι εδώ θα πρέπει να ληφθεί υπ’ όψιν αυτή η συγκεκριμένη πραγματικότητα, η οποία, κακά τα ψέματα, είναι αυτή που οδηγεί στη συγκεκριμένη ρύθμιση. Το γεγονός ότι υπήρχαν αφορολόγητα όρια, ειδικά για τη φορολογία των ελευθέρων επαγγελματιών και συστηματικά όπου ήταν το αφορολόγητο όριο την επόμενη χρονιά οι δηλώσεις πήγαιναν ακριβώς κάτω από το αφορολόγητο όριο, κάτι μας λέει για την ειλικρίνεια αυτών των δηλώσεων και για την αναγκαιότητα αυτού του συγκεκριμένου μέτρου.
Το τρίτο ζήτημα το οποίο θέτει η ένσταση, είναι το κατά πόσο μπορούν να υπάρχουν εδώ εισοδηματικά κριτήρια στα ζητήματα των πολυτέκνων. Θέλω να ξεκαθαρίσω κάτι. Είναι προφανές ότι η επιβολή εισοδηματικών κριτηρίων για τα πολυτεκνικά επιδόματα είναι μια επιλογή δύσκολη. Είναι μια επιλογή που πρέπει κανείς να τη δει μόνο ως αδήριτη αναγκαιότητα της δημοσιονομικής κατάστασης της χώρας, ως ένα έκτακτο μέτρο σε πραγματικά έκτακτες και δύσκολες συνθήκες που αντιμετωπίζει η χώρα. Ταυτόχρονα, όμως, επιτρέψτε μου να πω, ότι το Σύνταγμα θέτει πάλι ένα γενικότερο πλαίσιο για την προστασία των πολυτεκνικών οικογενειών. Μιλώ τώρα από τη συνταγματική πλευρά. Προφανώς, μας δυσκολεύει η συγκεκριμένη ρύθμιση αλλά ακριβώς είναι αναγκαία στα πλαίσια της δημοσιονομικής προσαρμογής. Επί της ουσίας έχουν δοθεί οι απαντήσεις. Οι προσαρμογές που γίνονται αφορούν μόνο υψηλά εισοδήματα και τελικώς με αυτό το κριτήριο μόνο ένα πολύ μικρό ποσοστό των πολυτεκνικών οικογενειών έχει επίπτωση σε αυτό. Αλλά ακόμη και γι’ αυτές τις λίγες οικογένειες δεν υπάρχει ζήτημα συνταγματικότητας, διότι η μέριμνα της πολιτείας για τις πολυτεκνικές οικογένειες δεν εξαντλείται στην εισοδηματική πολιτική. Είναι μια συνολική μέριμνα, έχει και άλλα κοινωνικά μέτρα, έχει και άλλες παρεμβάσεις που έχουν σχέση με μια γενικότερη προστασία της οικογένειας που προφανώς μπορούν να αποτιμηθούν και οικονομικά, αν αυτό χρειαστεί.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δυο πράγματα και τελειώνω, κύριε Πρόεδρε.
Επειδή ακούστηκαν δυο ζητήματα, κάποια στιγμή πρέπει να αρχίσουμε να μιλάμε ειλικρινά και σοβαρά. 
Βεβαίως, το ζήτημα των αμβλώσεων είναι ένα πολύ μεγάλο ζήτημα για το δημογραφικό μας πρόβλημα, αλλά όχι ότι φταίει το μνημόνιο. Την τελευταία δεκαετία η Ελλάδα είναι η χώρα που έχει το μεγαλύτερο αριθμό αμβλώσεων σε όλη την Ευρώπη. Δεν έχουμε δέκα χρόνια μνημόνιο.
Το δεύτερο το οποίο θέλω να πω, επειδή ακούστηκε για τη βουλευτική αποζημίωση, είναι ότι έχει καταργηθεί από τον Απρίλιο του 2010 το έβδομο ψήφισμα και η βουλευτική αποζημίωση υπάγεται στις διατάξεις της κανονικής φορολογήσεως. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"5050"," Κυρίες και κύριοι συνάδελφοι, ολοκληρώθηκε η συζήτηση κατά το άρθρο 100 παράγραφος 2 του Κανονισμού της Βουλής για το θέμα συνταγματικότητας που ετέθη. 
Παρακαλώ οι δεχόμενοι την ένσταση συνταγματικότητας να εγερθούν. 
(Εγείρονται οι δεχόμενοι την ένσταση συνταγματικότητας)
Είναι προφανές ότι δεν ηγέρθη ο απαιτούμενος αριθμός Βουλευτών από το Σύνταγμα και τον Κανονισμό της Βουλής. 
Συνεπώς η ένσταση αντισυνταγματικότητας απορρίπτεται. 
Επανερχόμεθα στον κατάλογο.
Το λόγο έχει ο Βουλευτής της Νέας Δημοκρατίας κ. Αντώνιος Μπέζας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5051"," Κύριοι συνάδελφοι, έχει φύγει νομίζω ο κ. Λοβέρδος, αλλά θα ξεκινήσω λέγοντας πως συμφωνώ με αυτά τα οποία ανέφερε ο κ. Λοβέρδος, με την εξής έννοια: Συμφωνώ ότι ο πιο κρίσιμος τομέας στη λειτουργία του κράτους είναι η είσπραξη των δημοσίων εσόδων. Και γι’ αυτόν ακριβώς το λόγο, επειδή ο πιο κρίσιμος τομέας είναι η είσπραξη των δημοσίων εσόδων, είναι χαρακτηριστικό ότι τα τελευταία χρόνια φορολογικές αρχές σε ολόκληρο τον κόσμο τροποποιούν και εκσυγχρονίζουν τα φορολογικά τους συστήματα και τα συστήματα είσπραξης των φόρων και για να γίνουν πιο ανταγωνιστικές οι οικονομίες τους και για να αντιμετωπιστούν οι νέες προκλήσεις, αλλά κυρίως για να αντιμετωπίσουν τα σοβαρά δημοσιονομικά προβλήματα τα οποία υπάρχουν. 
Στη χώρα μας πρέπει, λοιπόν, να υλοποιήσουμε μια φορολογική μεταρρύθμιση, αλλά αυτό πρέπει να το κάνουμε κάτω από συνθήκες κρίσης. Θα πρέπει δηλαδή να σχεδιάσουμε και να υλοποιήσουμε μια φορολογική μεταρρύθμιση κάτω από πολύ συγκεκριμένα οικονομικά, κοινωνικά και πολιτικά χαρακτηριστικά. 
Και το λέω αυτό, διότι άκουσα τις προηγούμενες ώρες την ισοπεδωτική και απολύτως απαξιωτική κριτική που έγινε από τους εισηγητές και συναδέλφους της Αντιπολίτευσης, αλλά δεν τους άκουσα να λαμβάνουν καθόλου υπ’ όψιν τους  αυτές τις κρίσιμες συνθήκες και την τραγική κατάσταση στη  οποία βρίσκεται η χώρα. 
Η χώρα, κυρίες και κύριοι συνάδελφοι, βρίσκεται εδώ και καιρό κάτω από το την εφαρμογή ενός Προγράμματος Δημοσιονομικής Προσαρμογής. Η στρατηγική επιλογή που υπήρξε από τα τρία κόμματα που στηρίζουν την κυβέρνηση, να παραμείνουμε στην Ευρωζώνη και να απεγκλωβιστούμε από το μνημόνιο, όχι με μονομερείς ενέργειες όπως η μονομερής διαγραφή του χρέους που επικαλούνται κάποιοι, η οποία στην ουσία οδηγεί σε άτακτη χρεοκοπία…
(Θόρυβος στην Αίθουσα)","ΑΝΤΩΝΙΟΣ ΜΠΕΖΑΣ",343
"5052"," Δεν ακούγεται, κύριε Πρόεδρε!","ΙΩΑΝΝΗΣ ΚΑΡΑΜΠΕΛΑΣ",192
"5053"," …αλλά εφαρμόζοντας αυτό το Πρόγραμμα Δημοσιονομικής Προσαρμογής, είναι μια επιλογή, η οποία φαίνεται από την πράξη ότι δημιουργεί τις προϋποθέσεις ανατροπής του αδιέξοδου, το οποίο είχε προκληθεί.","ΑΝΤΩΝΙΟΣ ΜΠΕΖΑΣ",343
"5054"," Μισό λεπτό, κύριε Μπέζα.
Κυρία Γιαταγάνα!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5055"," Δεν ακούγεται, κύριε Πρόεδρε!","ΙΩΑΝΝΗΣ ΚΑΡΑΜΠΕΛΑΣ",192
"5056"," Δεν ακούει και η κ. Γιαταγάνα, για να σταματήσει να μιλάει!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5057"," Ναι, για να ακούμε τι λέει η κ. Γιαταγάνα εδώ μέσα!","ΙΩΑΝΝΗΣ ΚΑΡΑΜΠΕΛΑΣ",192
"5058"," Τι να κάνω και εγώ; Έχει γίνει εκεί ένα πηγαδάκι τεράστιο και μιλάει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5059"," Κυρία Γιαταγάνα, αφήστε τον κ. Μαριά και τον κ. Κουΐκ, γιατί θέλω να με ακούσουν.","ΑΝΤΩΝΙΟΣ ΜΠΕΖΑΣ",343
"5060"," Όταν μιλάνε εδώ μέσα όλοι οι δικοί σας, δεν λέτε τίποτα!.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"5061"," Ναι, έχουμε αντιπαλότητα από παλιά, από τη Θεσσαλονίκη όταν ήμασταν γείτονες. 
Παρακαλώ, κύριε Μπέζα, συνεχίστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"5062"," Προφανώς, θα μου δώσετε το χρόνο, κύριε Πρόεδρε.
Επανέρχομαι, λοιπόν, και λέω ότι αυτή η πολιτική η οποία εφαρμόζεται, είναι μια πολιτική η οποία έχει δημιουργήσει προϋποθέσεις ανατροπής της κατάστασης η οποία είχε προκληθεί. Αναφέρω ενδεικτικά και αυτά δεν μπορούμε να τα αγνοούμε: Είχαμε την πρόσφατη έγκριση από το Eurogroup της δόσης των  52,2 δισεκατομμυρίων, που το 80% θα διοχετευθεί στην ελληνική αγορά. Είχαμε τη σημαντική αναβάθμιση της πιστοληπτικής ικανότητας της χώρας. Είχαμε την πρόσφατη απόφαση της Ευρωπαϊκής Κεντρικής Τράπεζας να δέχεται ως εγγύηση τα ομόλογα του ελληνικού δημοσίου. Έχουμε μια πάρα πολύ ικανοποιητική εντός στόχων, εκτέλεση του προϋπολογισμού. Έχουμε ένα πληθωρισμό που για πρώτη φορά είναι κάτω από το μέσο όρο της Ευρωζώνης. Έχουμε μια σημαντική βελτίωση στο ισοζύγιο τρεχουσών συναλλαγών. Και ο μόνος παράγοντας, ο οποίος θα μπορούσε να επιφέρει ύφεση στην οικονομία είναι αυτά τα μέτρα της νέας λιτότητας, τα οποία ψηφίσαμε για τα επόμενα χρόνια. Όμως τα χρήματα, τα οποία θα «πέσουν» στην αγορά τους επόμενους τρείς μήνες μέχρι τον Μάρτιο, θα είναι πολύ περισσότερα από τα μέτρα λιτότητας τα οποία έχουμε θεσμοθετήσει. Έχουν δημιουργηθεί, λοιπόν, συνθήκες ανάκαμψης της οικονομίας. 
Στο πλαίσιο όμως αυτού του Πρόγραμματος Δημοσιονομικής Προσαρμογής και Εξυγίανσης, υπάρχουν μέτρα 13,5 δισεκατομμυρίων τα οποία δεν είναι νέα μέτρα, τα έχουμε ήδη ενσωματώσει για το 2013 και το 2014 και στον προϋπολογισμό και στο μεσοπρόθεσμο. Από αυτά, λοιπόν, τα 13,5 δισεκατομμύρια ένα ποσό 3,5 δισεκατομμυρίων πρέπει να προέλθουν από το σκέλος των εσόδων και τα υπόλοιπα από το σκέλος των δαπανών και των διαρθρωτικών αλλαγών. 
Πρέπει, λοιπόν, με το συγκεκριμένο νομοσχέδιο, το οποίο έχει και εισπρακτικό χαρακτήρα -και εδώ θέλουμε να είμαστε ειλικρινείς ότι έχει και εισπρακτικό χαρακτήρα και επιπλέον είναι και προαπαιτούμενο για να πάρουμε τα υπόλοιπα χρήματα της δόσης- θα πρέπει να εξοικονομήσουμε 2,3 δισεκατομμύρια ευρώ. Αυτή είναι η πραγματικότητα.
 Μπροστά, λοιπόν, σε αυτή πραγματικότητα που βιώνει η χώρα, η Κυβέρνηση είχε να αντιμετωπίσει δύο επιλογές, είχε να προχωρήσει δυο δρόμους. Ο ένας δρόμος ήταν να προχωρούσε σε οριζόντια αύξηση της φορολογίας και στη θεσμοθέτηση νέων φόρων και άλλος δρόμος είναι αυτός ο οποίος ακολουθείται με το συγκεκριμένο νομοσχέδιο. 
Εγώ όμως ισχυρίζομαι, και προκύπτει από τις διατάξεις του συγκεκριμένου νομοσχεδίου, ότι όλα τα βήματα αυτού του νομοσχέδιου είναι προς τους στόχους, τους οποίους έχουμε διακηρύξει στον τομέα της φορολογίας. Δεν αποτελεί την ολοκληρωμένη παρέμβαση που χρειαζόμαστε. Θα υπάρξει και άλλη παρέμβαση η οποία θα έχει να κάνει με τα ζητήματα της απονομής της φορολογικής δικαιοσύνης, της αναδιοργάνωσης της φορολογικής διοίκησης και την αποτελεσματικότερη αντιμετώπιση της φοροδιαφυγής. 
Αυτά όμως τα οποία υπάρχουν στο νομοσχέδιο, είναι βασικές αρχές οι οποίες έχουν γίνει διεθνώς αποδεκτές στην πράξη, στην πραγματική οικονομία σε σχέση με την φορολογία. Και γίνομαι πιο συγκεκριμένος:
Κατεύθυνση πρώτη στην οποία κινείται: Είναι η διεύρυνση της φορολογικής βάσης για να πληρώσουν και εκείνοι, οι οποίοι τώρα δεν πληρώνουν. Το αγροτικό εισόδημα εντάσσεται από το 2015 στο φορολογικό σύστημα. Και αυτό θα λειτουργήσει θετικά για να περιοριστεί το «μαύρο» χρήμα των μεσαζόντων. Φορολογείται η υπεραξία από την πώληση των μετοχών. Φορολογούνται τα πλοία με ξένη σημαία. Όλοι πλέον θα έχουν την υποχρέωση να υποβάλουν φορολογική δήλωση, ακόμα και αν δεν έχουν φορολογητέο εισόδημα. 
Η δεύτερη κατεύθυνση: Είναι η απλούστευση του φορολογικού συστήματος. Ναι, υπάρχει απλούστευση του φορολογικού συστήματος, γιατί έτσι μπορεί να παρακολουθείται το σύστημα πιο εύκολα και μειώνεται η σχέση και η επαφή ανάμεσα στις φορολογικές αρχές και τους φορολογούμενους. Είναι απλούστευση το ότι θα υπάρχουν πλέον τρία μόνο κλιμάκια για τη φορολογία των μισθωτών και των συνταξιούχων και όχι οκτώ. Και στα τρία κλιμάκια υπάρχει η προοδευτικότητά του φόρου και αποτυπώνεται η φορολογική δικαιοσύνη. Όπως επίσης, είναι απλοποίηση ότι η επιχειρηματική δραστηριότητα θα έχει ισότιμη φορολογική μεταχείριση χωρίς τις κατηγοριοποιήσεις του παρελθόντος. 
Η τρίτη κατεύθυνση: Υπάρχει εξορθολογισμός ορισμένων φοροαπαλλαγών για να είναι δικαιότερες και αποτελεσματικότερες. Και εν πάση περιπτώσει, εκείνο που μας ενδιαφέρει στις φορολογικές απαλλαγές είναι να ωφελούνται αυτοί που πραγματικά έχουν ανάγκη. Θα υπάρχουν όντως απώλειες σε ορισμένες περιπτώσεις λόγω της κατάργησης του αφορολογήτου των παιδιών και των παλιών πολυτεκνικών επιδομάτων. Θα υπάρχουν όμως και κέρδη, κέρδη λόγω της επιδότησης από το πρώτο παιδί και του πρόσθετου πολυτεκνικού επιδόματος από τρία παιδιά και πάνω. Το ισοζύγιο θα είναι θετικό για τη μεγάλη, τη συντριπτική πλειοψηφία των πολυτέκνων που έχουν χαμηλά και μεσαία εισοδήματα. 
Κατεύθυνση τετάρτη: Θα έχουμε μείωση της φορολογίας για τις επιχειρήσεις, για να ενθαρρύνονται οι επενδύσεις, να μην πλήττεται η ανταγωνιστικότητα και να υπάρχουν νέες θέσεις εργασίας. Οι επενδύσεις δεν εξαρτώνται βέβαια αποκλειστικά από τη φορολογία. Μπορεί να έχουμε χαμηλή φορολογία και να μην υπάρχουν επενδύσεις γιατί χρειάζεται και άλλοι παράμετροι να ικανοποιηθούν. Όμως η φορολογία παίζει πρωταρχικό ρόλο για τη δημιουργία  επενδύσεων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα μου δώσετε κάποιο χρόνο, κύριε Πρόεδρε, ένα- δύο λεπτά. 
Και εδώ έχουμε τη συνολική φορολογική επιβάρυνση μειωμένη για τις επιχειρήσεις σε σχέση με το παρελθόν. 
Και η πέμπτη κατεύθυνση, είναι η ανακατανομή του φορολογικού βάρους. Ναι, όντως εδώ υπάρχει ανακατανομή της φορολογικής επιβάρυνσης  σε βάρος των υψηλών εισοδημάτων και σε όφελος των μεσαίων και των χαμηλών εισοδημάτων. 
 Αυτοί που κερδίζουν σε σχέση με όσα πλήρωναν μέχρι τώρα είναι το 80% των μισθωτών και των συνταξιούχων που έχουν φορολογητέο ατομικό εισόδημα, όχι οικογενειακό εισόδημα, κάτω από 25.000 ευρώ. Και αυτοί που χάνουν είναι το 15% των  υψηλών εισοδημάτων.  Ο ανώτατος συντελεστής ήταν 45% μέχρι τώρα και μειώνεται στο 42%, αλλά το 45% απευθυνόταν σε πολύ λίγους, σε πολύ υψηλά εισοδήματα και επομένως σε πολύ λίγους πολίτες. Ενώ, τώρα το 42% απευθύνεται σε εισοδήματα πάνω από 42.000. 
Είναι όντως μια προσπάθεια πάνω σε ένα τεντωμένο σκοινί. Είναι όμως μια προσπάθεια να αυξηθούν τα δημόσια έσοδα με όσο το δυνατό πιο δίκαιο τρόπο. Υπάρχουν πράγματι σημεία σε αυτό το νομοσχέδιο οποία χρήζουν βελτίωσης για να αντιμετωπιστούν αδικίες. Υπάρχουν επίσης πολλά πράγματα που θα θέλαμε να είναι διαφορετικά: Χαμηλότεροι συντελεστές, και στη φορολογία των  κερδών και στη φορολογία των εισοδημάτων. Χαμηλότερος φόρος προστιθέμενης αξίας, ιδιαίτερα στην εστίαση. Χαμηλότερους ειδικούς φόρους κατανάλωσης, ιδιαίτερα στο πετρέλαιο θέρμανσης. 
Είναι πράγματι πάρα πολύ δύσκολο να βρίσκεται κανείς τη δική μας θέση, να υπερασπίζεται δηλαδή ένα εισπρακτικό νομοσχέδιο σε αυτή τη δύσκολη συγκυρία που περνάει η χώρα και η κοινωνία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κύριε Πρόεδρε, γιατί είχα διακοπές. 
Πρέπει όμως να πετύχουμε συγκεκριμένους εισπρακτικούς στόχους. Και πρέπει να τους πετύχουμε φέτος, για να έχουμε φέτος, το 2013, πρωτογενές πλεόνασμα. 
Και εν πάση περιπτώσει, από την άλλη μεριά δεν υπάρχει εναλλακτική φορολογική αντιπρόταση από τα κόμματα της Αντιπολίτευσης. Διότι τι νόημα έχει, κύριοι συνάδελφοι του ΣΥΡΙΖΑ, η τιμαριθμοποίηση σήμερα της φορολογικής κλίμακας και των αφορολογήτων ορίων, όταν ο πληθωρισμός είναι τόσο χαμηλά; 
Πώς μπορούμε να αυξήσουμε τα έσοδα από τη φορολόγηση των νομικών προσώπων, όταν γύρω μας στο βαλκανικό περίγυρο η φορολόγηση των νομικών προσώπων γίνεται με εξωφρενικά χαμηλούς φορολογικούς συντελεστές; Τι σημαίνει αυτό που λέτε στο φορολογικό σας πρόγραμμα «καθιέρωση φόρου για τις καταθέσεις που υπάρχουν στις τράπεζες»; Θέλετε δηλαδή «να τινάξετε στον αέρα» και τις καταθέσεις που έχουν μείνει αυτή τη στιγμή στις τράπεζες; Αυτές δεν είναι σοβαρές και ρεαλιστικές προτάσεις για τη φορολογία.
(Στο σημείο αυτό την Προεδρική Έδρα  καταλαμβάνει ο  Πρόεδρος της Βουλής κύριος ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ )
Στηρίζουμε αυτό το νομοσχέδιο διότι δυστυχώς σ’ αυτήν την κρίσιμη συγκυρία δεν υπάρχει άλλη εναλλακτική πρόταση για τη φορολογία πέραν απ’ αυτή που υλοποιείται με το συγκεκριμένο νομοσχέδιο.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΝΤΩΝΙΟΣ ΜΠΕΖΑΣ",343
"5063"," Ο Πρόεδρος της Κοινοβουλευτικής Ομάδας του ΠΑΣΟΚ κύριος Βενιζέλος έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5064"," Κυρίες και κύριοι Βουλευτές, θα μιλήσω και για το φορολογικό νομοσχέδιο και για το εθνικό φορολογικό σύστημα. Είναι όμως υποχρέωσή μου, πολιτική και θεσμική, πριν από τα θέματα αυτά να πω ότι περίμενα σήμερα να έχει συμβεί μία σημαντική εξέλιξη στις κοινοβουλευτικές διαδικασίες, δηλαδή ο ΣΥΡΙΖΑ αλλά και τα κόμματα της ελάσσονος Αντιπολίτευσης να έχουν αποσύρει τις προτάσεις που υπέβαλαν για τη σύσταση επιτροπής προκαταρκτικής εξέτασης στοχοποιώντας εμένα ως Πρόεδρο του ΠΑΣΟΚ. Οι χθεσινές εξελίξεις, τα χθεσινά γεγονότα κάνουν καθέναν, ακόμα και τον πιο κακόπιστο, ακόμα και κάποιον τυφλωμένο από το πολιτικό μίσος, να καταλάβει ότι βρισκόμαστε μπροστά σε μία καθαρή πολιτική σκευωρία. Τις επόμενες μέρες θα έχουμε την ευκαιρία να μιλήσουμε διεξοδικά για τα θέματα αυτά.
Επειδή θα θυμίσω σήμερα τις πρωτοβουλίες του ΠΑΣΟΚ για την πάταξη της φοροδιαφυγής, επειδή θα μιλήσω για τα ψηφισμένα και ισχύοντα προγεφυρώματα για το εθνικό φορολογικό σύστημα, πρέπει, οφείλω στον τόπο, στην παράταξή μου και στον εαυτό μου να πω ότι όχι, δεν ανέχομαι αυτή την επίθεση που έχω υποστεί, αυτήν την οργανωμένη, συστηματική, συκοφαντική επίθεση που καθοδηγήθηκε επωνύμως και επισήμως από το γραφείο τύπου και από στελέχη του ΣΥΡΙΖΑ για την οικογένειά μου που κρυβόταν στη λίστα. Τέτοιες χυδαιότητες, τέτοιες πολιτικές αλητείες! 
Όχι, δεν μπορώ να αποσιωπήσω το γεγονός ότι μία νέα Βουλευτής με πορεία αγωνιστική κατέθεσε ερώτηση λίγο πριν έλθουν τα στοιχεία από τη Γαλλία για δήθεν εξακόσια κρυμμένα ονόματα. Είχαν πέσει και οι ίδιοι θύματα της μυθολογίας τους και της τερατολογίας τους και είχαν καταθέσει και ερώτηση αμφισβητώντας το κύρος της τριμελούς επιτροπής που πήγε να παραλάβει τα στοιχεία από τη Γαλλία. Ετοίμαζαν την αμφισβήτηση και των νέων στοιχείων.
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"5065"," Μη λέτε ανακρίβειες. Δεν υπάρχει ερώτηση.","ΝΙΚΟΛΑΟΣ ΒΟΥΤΣΗΣ",75
"5066"," Λυπάμαι, αλλά σας έχουν πληροφορήσει λάθος.","ΜΑΡΙΝΑ ΧΡΥΣΟΒΕΛΩΝΗ",553
"5067"," Στήθηκε λοιπόν ένα ολόκληρο παιχνίδι το οποίο φυσικά άνοιξε και την πόρτα για την πανηγυρική εισδοχή σ’ όλες αυτές τις διαδικασίες της Χρυσής Αυγής με την οποία συμπλέουν, με την οποία συγκροτούν μέτωπο. Αντί να συγκροτήσουμε το μέτωπο κατά του ναζισμού, κατά της ρατσιστικής και ξενοφοβικής βίας, συγκροτούν το μέτωπο της χυδαιότητας και της σκευωρίας.
Είπα και χθες απευθυνόμενος στη γραμματεία της οργανωτικής Επιτροπής του συνεδρίου μας ότι ανάλογα με τη λογοτεχνική ροπή κάθε στελέχους της Αντιπολίτευσης κατηγορούμαι ότι κράτησα στο συρτάρι μου, στο σεντούκι μου ή στο μαξιλάρι μου τη λίστα και την απέκρυψα από ποιον; Από την αρμόδια υπηρεσία που την είχε, που τη μελέτησε, που την κράτησε και που αναπαρήγαγε τα αντίγραφα ως μαρουλόφυλλα και τα μοίραζε σε δημοσιογράφους και εκδότες -και αυτό αποδεικνύεται- με την αγαστή συνεργασία του ΣΥΡΙΖΑ, με τους Βουλευτές του ΣΥΡΙΖΑ να χοροπηδούν ενθουσιασμένοι δίπλα στον κ. Βαξεβάνη ο οποίος από κάποια πηγή πήρε το αντίτυπό του και έφτασε τώρα να θέλει να το επεξεργαστεί και να συμβουλεύσει και τον εισαγγελέα τι να κάνει; Ας μας πει από πού το πήρε, γιατί αυτός που το πήρε είπε στη Βουλή και στη δικαιοσύνη ότι δεν το έχει και είπε ότι δεν το έχει για να μπορεί να πει ότι το μόνο αντίτυπο το έδωσα κάποια στιγμή στον Υπουργό σε μια πεντάλεπτη συνάντηση ενημερωτικού χαρακτήρα για το γενικό πολιτικό πλαίσιο μέσα στο οποίο κινείται η δραστηριότητα μίας υπηρεσίας όπως το ΣΔΟΕ. Αποκρύφτηκε από την υπηρεσία που το είχε, που το αντέγραψε, που το κράτησε και που έστειλε μία ψηφιακή φωτοτυπία στον Υπουργό για πολιτική ενημέρωση. Ποια λίστα; Το πρωτότυπο, το μοναδικό αντίγραφο; 
Φτάσανε να έχουν κάνει μείζον θέμα το φοβερό επιχείρημα ότι η κυβέρνηση ΠΑΣΟΚ, η κυβέρνηση Παπαδήμου, οι Υπουργοί, εγώ, καλύψαμε εκδότες που ήταν στη λίστα. Έχετε δει τα ονόματα που έχω στείλει στη Βουλή μ’ αυτούς που έβγαλαν μεγάλα ποσά στο εξωτερικό το 2009, το 2010, το 2011; Έχετε δει τη λίστα του Λιχτενστάιν, του Λουξεμβούργου, τη λίστα των ακινήτων του Λονδίνου, τους στοχευμένους ελέγχους στους χίλιους επτακόσιους οφειλέτες; Έχετε δει την ανάρτηση των μεγάλων οφειλετών του δημοσίου στο διαδίκτυο, τις αυτόφωρες διαδικασίες; Υπάρχει κανένα όνομα του οικονομικού και κοινωνικού κατεστημένου που λείπει; Τι λόγο είχαμε να μη στείλουμε και τα στοιχεία της λίστας αν δεν μας έλεγαν ότι είναι προϊόν μυστικών υπηρεσιών και υποκλοπής; Πότε ξέραμε ότι ήλθε διαβιβαστικό ή πότε ξέραμε ότι έγινε επίκληση διοικητικής συνεργασίας και συνδρομής; 
Είναι δυνατόν να εμφανίζεται Αρχηγός κόμματος και να λέει ότι το ΠΑΣΟΚ έκανε εκλογές δύο φορές έχοντας τη λίστα στα χέρια και έκανε εκβιασμούς; Πώς μπορεί κάποιος να λέει αυτή τη χυδαιότητα; Με ποια ένδειξη; Κρίνετε εξ ιδίων τα αλλότρια γιατί οι στοχευμένες επιθέσεις που κάνετε είναι εκβιαστικού χαρακτήρα. Υπάρχει νευρικός κλονισμός. Δημοσιογραφικά τον εκφράζει ο κ. Βαξεβάνης και πολιτικά τα στελέχη του ΣΥΡΙΖΑ που νιώθουν εκτεθειμένα γιατί παρακινήθηκαν. Δεν είναι όλα τα στελέχη, όλοι οι Βουλευτές μέσα στο παιχνίδι, μέσα στη σκευωρία. Γίνονται και αυτοί εκτελεστικά όργανα ενός σχεδίου.
Απαντήστε. Ποια είναι η πηγή του κ. Βαξεβάνη; Ποιος του έδωσε το «στικάκι» το οποίο διερεύνησε και τώρα κάνει υποδείξεις στους εισαγγελείς; Αυτός που έδωσε αυτό το «στικάκι» στον κ. Βαξεβάνη με τη βοήθεια και τη στήριξη του ΣΥΡΙΖΑ πήγε να το δώσει και σε άλλους εκδότες και δημοσιογράφους. «Βοά η πιάτσα» για συναντήσεις, για συνομιλίες, για προσφορές. 
Άρα λοιπόν πράγματι έχουμε ένα εξαιρετικό προοίμιο για τη συζήτηση που θα γίνει την άλλη εβδομάδα, εκτός και αν σας φωτίσει ο Θεός και αποσύρετε την πρόταση.","ΕΥΑΓΓΕΛΟΣ ΒΕΝΙΖΕΛΟΣ",58
"5068"," Όχι, δεν πρέπει να αποσυρθεί. Πρέπει να μάθει ο ελληνικός λαός τι ρόλο παίζουμε εδώ μέσα.","ΑΠΟΣΤΟΛΟΣ ΚΑΚΛΑΜΑΝΗΣ",172
"5069"," Ερχόμαστε τώρα στο ζήτημα του νομοσχεδίου. Πρέπει να μιλήσουμε πολύ καθαρά, με ευθύτητα. Νομίζω ότι το έχει πει ο Υπουργός, το έχουμε πει και οι πολιτικοί Αρχηγοί που μετέχουμε στην Κυβέρνηση. Αυτό το νομοσχέδιο είναι ένα νομοσχέδιο δημοσιονομικής ανάγκης. Είναι τμήμα των αναγκαίων και αναγκαστικών δημοσιονομικών μέτρων για να μπορέσουμε να εφαρμόσουμε το πρόγραμμα και να κάνουμε τη στροφή προς την έξοδο. Κανονικά θα έπρεπε αυτό να έχει ψηφιστεί στις 7 Νοεμβρίου μαζί με το υπόλοιπο «πακέτο» των μέτρων. Δεν είναι το εθνικό φορολογικό σύστημα, δεν είναι οι ελεύθερες επιλογές μας σε σχέση με τον τρόπο φορολόγησης των εισοδημάτων, του κεφαλαίου, των ακινήτων, των πάντων. 
Κάναμε μεγάλη προσπάθεια και επήλθαν βελτιώσεις. Η κλίμακα φορολόγησης των μισθωτών είναι καλύτερη από την αρχική, τα επιδόματα τέκνων όχι αυτά που θέλαμε αλλά πάντως μεγαλύτερα, η ρύθμιση για τους εργαζόμενους με μπλοκάκια καλύτερη, οι εκπτώσεις των ασφαλιστικών εισφορών είναι ένα βήμα που έγινε, η μείωση στο μισό της φορολογίας για τους νέους επαγγελματίες και τους άνεργους που γίνονται ελεύθεροι επαγγελματίες είναι επίσης θετική, η ρύθμιση για τις αποδείξεις καλύτερη.
Το κεφάλαιο για τις ενδοομιλικές συναλλαγές λύνει προβλήματα. Το είχαμε προετοιμάσει επί πάρα πολύ καιρό. Και υπάρχουν θέματα, τα οποία μέχρι το τέλος της συζήτησης μπορούν να αντιμετωπιστούν.
Οι ρυθμίσεις για τις επιχειρήσεις κοινωνικής οικονομίας να μην υπολογίζονται δύο φορές στις επιχειρήσεις φωτοβολταϊκών, τα ποσά τα οποία φορολογούνται και τα ποσά τα οποία καταβάλλονται ως τέλη ή ρυθμίσεις για συγγραφείς και εισηγητές σε σεμινάρια. 
Εμείς θα θέλαμε φυσικά να ψηφιστεί και η τροπολογία μας. Η τροπολογία για τις ευπαθείς κοινωνικές ομάδες, για τους βαριά ανάπηρους, για την ιατροφαρμακευτική και υγειονομική κάλυψη των ανέργων, των ανασφάλιστων ελεύθερων επαγγελματιών, για το επίδομα αναπηρίας στα παιδιά, γιατί έχουμε πρόβλημα παιδικής φτώχειας, όλα αυτά θέλουμε να ψηφιστούν. Αντιλαμβανόμαστε τις δυσκολίες, τη στιγμή, την επικείμενη ψηφοφορία στο Διεθνές Νομισματικό Ταμείο. 
Υπάρχει μια αντίφαση. Οι βασικές διατάξεις για τους ανάπηρους ψηφίστηκαν στις 7 Νοεμβρίου, αλλά μετά άλλαξαν. Αυτό αν δεν ψηφιστεί σήμερα πρέπει να είναι το πρώτο στην ατζέντα θέμα για τις επόμενες ρυθμίσεις. Πρέπει να αποκατασταθούν οπωσδήποτε τα θέματα αυτά και επειδή το ΠΑΣΟΚ έχει υποβάλει όχι μόνο την τροπολογία αλλά και ταυτόσημη πρόταση νόμου, θέλουμε να αξιοποιηθεί το περιθώριο έως τη συζήτηση της πρότασης νόμου για να ρυθμιστούν τα θέματα αυτά, όπως πρέπει στο διάστημα αυτό να συζητήσουμε σοβαρά όσο γίνεται γρηγορότερα για την κατάσταση που υπάρχει πια με το πετρέλαιο θέρμανσης, που είναι κατάσταση κοινωνική, αλλά πια και υγειονομική. Και φοβούμαι ότι τα έσοδα του δημοσίου ταμείου θα είναι μικρότερα από τα περσινά, όχι περισσότερα. Ας στραφούμε στην καταπολέμηση του λαθρεμπορίου και ας βρούμε έναν μηχανισμό αυτόματης επιστροφής του αυξημένου φόρου, τουλάχιστον ώσπου να λειτουργήσει το σύστημα και επανέλθει ο κόσμος στην αγορά πετρελαίου.
Το ίδιο και το θέμα των δημοσίων οικονομικών υπηρεσιών στο νησιωτικό χώρο, σύμφωνα και με την πρόβλεψη του Συντάγματος για τα νησιά. Ενιαία μεταχείριση του νησιωτικού χώρου, όμως. Και ό,τι γίνει πρέπει να γίνει με ορθολογικό και διαφανή τρόπο αντιλαμβανόμενοι ότι για την Ελλάδα  ο νησιωτικός χώρος είναι ζωτικής σημασίας. Να υπάρξει πλήρες πακέτο στήριξης των νησιών για να μην έχουν την αίσθηση της εγκατάλειψης εάν κλείνει μια δημόσια υπηρεσία.
Κυρίες και κύριοι Βουλευτές, όμως εμείς είχαμε ξεκινήσει από τον Ιούλιο του 2011 το μεγάλο κοινωνικό διάλογο για το εθνικό φορολογικό σύστημα. Διάλογο με τις παραγωγικές τάξεις, διάλογο επιστημονικό, διάλογο διακομματικό. Και τελευταία, λίγες εβδομάδες πριν τις εκλογές απεχώρησε η Νέα Δημοκρατία από το διάλογο αυτό που την εκπροσωπούσε ο κ. Μαυραγάνης, ο σημερινός Υφυπουργός, αρμόδιος για θέματα δημοσίων εσόδων.
Είναι ώριμα τα πράγματα. Το ΠΑΣΟΚ αναλαμβάνει πρωτοβουλία στο δικό μας κομματικό επίπεδο να αναζωπυρώσουμε και να επαναλάβουμε το διάλογο με τις κοινωνικές ομάδες, με τις επαγγελματικές κατηγορίες. Είμαστε έτοιμοι να μετάσχουμε στον διακομματικό διάλογο και μεταξύ των τριών κομμάτων της Πλειοψηφίας και μεταξύ όλων των πολιτικών κομμάτων και πρέπει να αξιοποιήσουμε στο έπακρο τα ισχύοντα ψηφισμένα προγεφυρώματα. Μπορεί να γίνει εθνικό φορολογικό σύστημα χωρίς άρση απορρήτου; Ισχύει η άρση του απορρήτου. Καθολική, απόλυτη, αποτελεσματική. Μπορεί να πετύχουμε το στόχο μας στο εθνικό φορολογικό σύστημα εάν δεν ξέρουμε ποιοι είναι οι πραγματικοί μεγάλοι οφειλέτες; Είναι ουσιαστικά γύρω στις έξι χιλιάδες φυσικά και νομικά πρόσωπα. Πολύ μικρή ομάδα. Είναι δυνατόν να λειτουργεί το σύστημα χωρίς αυτόματες αλγορυθμικές διασταυρώσεις, όπως αυτές που καθιερώσαμε μέσω της Γενικής Γραμματείας Πληροφοριακών Συστημάτων; Και χαιρετίζω το γεγονός ότι ο Γενικός Γραμματέας Πληροφοριακών Συστημάτων που επελέγη από εμένα, ο κ. Θεοχάρης, χωρίς να τον ξέρω επί τη βάσει των προσόντων του, επιλέγεται τώρα από μία αντικειμενική αξιοκρατική διαδικασία ως Μόνιμος Γενικός Γραμματέας πενταετούς θητείας για τα έσοδα. 
Μπορούσε να λειτουργήσει το σύστημα χωρίς οικονομικό εισαγγελέα και οικονομική αστυνομία; Εμείς θεσμοθετήσαμε αυτές τις δομές. Χωρίς εθνική επιτροπή κατά της φοροδιαφυγής με τον κ. Πεπόνη και τον κ. Νικολούδη μέσα; Χωρίς το θεσμό του φορολογικού πιστοποιητικού, χωρίς την υπογραφή και την ευθύνη του λογιστή, χωρίς τη στοχοποίηση των μεγάλων φορολογουμένων με μεγάλες περιουσίες, χωρίς την ίδρυση ειδικής μονάδας για τους μεγάλους φορολογουμένους που λειτουργεί; Τώρα, όμως, δεν μπορεί να υπάρχει εθνικό σχέδιο ανασυγκρότησης, νέο εθνικό παραγωγικό μοντέλο, χωρίς εθνικό φορολογικό σύστημα. 
Είμαστε τώρα υπό την παρακολούθηση και την πίεση της συγκυρίας και του προγράμματος προσαρμογής. Υπάρχει εισπρακτικό και δημοσιονομικό άγχος. Εάν όμως δεν κινηθούμε ριζοσπαστικά, έστω μετά το 2014, εάν δεν φέρουμε επιχειρήσεις στην Ελλάδα να καταστήσουν τη χώρα μας έδρα τους φορολογική και ει δυνατόν και πραγματική, εάν δεν δώσουμε κίνητρα να δηλώνονται μεγάλα εισοδήματα, τα οποία αποκρύπτονται και λόγω των μεγάλων συντελεστών, δεν θα πετύχουμε τίποτα. Δεν θα πετύχουμε το δίκαιο, αποτελεσματικό, σταθερό φορολογικό σύστημα που λειτουργεί αναπτυξιακά,.
Το 2009 εκατόν είκοσι πέντε χιλιάδες φορολογούμενοι δήλωσαν εισοδήματα άνω των 50.000 ευρώ. Μόνο είκοσι πέντε χιλιάδες άνω των 100.000 ευρώ. Δυστυχώς, το 2011 στις δηλώσεις του 2012 μόνον έντεκα χιλιάδες φορολογούμενοι δηλώνουν εισοδήματα άνω των 50.000 ευρώ. Υπάρχει πολύ σοβαρό πρόβλημα όταν αγωνίζεσαι ταυτόχρονα και παράλληλα μέσα σε λίγα χρόνια, σε δυόμισι χρόνια, να πετύχεις και δημοσιονομική προσαρμογή και διαρθρωτικές αλλαγές και πάταξη της φοροδιαφυγής και της παραοικονομίας. Είναι εξαιρετικά δύσκολο να επιτευχθεί αυτό, γιατί αντιφάσκουν οι στόχοι μεταξύ τους. Γι’ αυτό έχει τεράστια σημασία η συζήτηση για  το εθνικό φορολογικό σύστημα. 
Ποιος αμφιβάλλει ότι πρέπει να έχουμε εδώ ένα περιβάλλον αναπτυξιακό βασισμένο στα φυσικά μας πλεονεκτήματα; Αγροτική ανάπτυξη, βιομηχανία τροφίμων, ναυτιλία, τουρισμός, οικιστική ανάπτυξη, υποδομές στην ενέργεια. Αυτή μαζί με τη νεανική επιχειρηματικότητα, την καινοτομία, δεν πρέπει να υποστηριχθούν φορολογικά; Δεν θα γίνει η Ελλάδα, Γερμανία, αλλά θα γίνει μία δυναμική, σύγχρονη Ελλάδα , ανταγωνιστική, αυτοδύναμη, ισότιμη. Και είναι μοχλός, πραγματικά, το εθνικό φορολογικό σύστημα.
Εμείς τώρα άμεσα, καθ’ οδόν προς το συνέδριο και πριν το συνέδριο θα έχουμε ολοκληρώσει τον εθνικό διάλογο και θέλουμε να τροφοδοτήσουμε την Κυβέρνηση και τον διακομματικό διάλογο με μία συγκροτημένη, ριζοσπαστική πρόταση που δεν έχει καμμία σχέση με αυτά που ψηφίζουμε ακόμη και σήμερα και που τα ψηφίζουμε για λόγους ανάγκης, επείγουσας ανάγκης. Μόνον έτσι θα απογειωθεί η χώρα και θα φύγει από τη μιζέρια στην οποία κάποιοι θέλουν να μας καθηλώσουν.
 Όχι, θα αντισταθούμε στη λογική αυτή. Η χώρα κάνει τη στροφή, η χώρα στέκεται στα πόδια της, η χώρα θα τραβήξει μπροστά. Εις πείσμα όλων εκείνων που έχουν επενδύσει στην καταστροφή, θα κερδίσουμε τη μάχη αυτή.
Σας ευχαριστώ.
(Χειροκροτήματα από τις πτέρυγες της Νέας Δημοκρατίας και του ΠΑΣΟΚ)","ΕΥΑΓΓΕΛΟΣ ΒΕΝΙΖΕΛΟΣ",58
"5070"," Ο κ. Άδωνις Γεωργιάδης έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5071"," Κύριε  Πρόεδρε, το λόγο παρακαλώ επί προσωπικού.","ΟΛΓΑ-ΝΑΝΤΙΑ ΒΑΛΑΒΑΝΗ",48
"5072"," Με συγχωρείτε, κύριε  Γεωργιάδη.
Έχετε ένα λεπτό για το προσωπικό σας.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5073"," Κύριε  Πρόεδρε και  κύριοι συνάδελφοι, το παραμύθι πάει να γίνει μυθιστόρημα και δεν υπερβάλλω όταν αρχίζουν να ακούγονται τέτοιες τερατολογίες από τον Πρόεδρο ενός από τα κόμματα της Βουλής.
(Θόρυβος στην Αίθουσα από τις πτέρυγες της Νέας Δημοκρατίας και του ΠΑΣΟΚ )","ΟΛΓΑ-ΝΑΝΤΙΑ ΒΑΛΑΒΑΝΗ",48
"5074"," Το προσωπικό σας.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5075"," Ξέρουν πάρα πολύ καλά, όσοι θα έπρεπε τουλάχιστον να το ξέρουν, ότι ποτέ δεν έκανα αποκαλύψεις περί εξακοσίων ονομάτων, αλλά αφού τα εξακόσια ονόματα αναφέρθηκαν σε συζήτηση μεταξύ δημοσιογράφων στην πρωινή ενημερωτική εκπομπή ευρείας ακροαματικότητας του ΑΝΤ-1, δύο ώρες αργότερα σε εκπομπή στο ΣΚΑΙ από λόγους πολιτικής λεπτότητας -για να μην πω ότι λέχθηκε στον ΑΝΤ-1- είπα ότι «σύμφωνα με δημοσιογραφικές πληροφορίες» στη δεύτερη λίστα υπάρχουν εξακόσια παραπάνω ονόματα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας  Βουλευτού)
Αμέσως μετά όταν δημοσιογράφοι απ’ όλα τα μέσα με πήραν τηλέφωνο, εξήγησα σε όλους ακριβώς τι υπήρχε. Είπα από την αρχή ότι δεν έχω πρόσβαση ούτε στις έρευνες, ούτε σε οποιουδήποτε είδους πληροφορίες.","ΟΛΓΑ-ΝΑΝΤΙΑ ΒΑΛΑΒΑΝΗ",48
"5076"," Συγγνώμη να ζητήσετε.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"5077"," Ενώ δεν έπρεπε να δοθεί καμμία δημοσιότητα αυτό έφτασε, από τους ανθρώπους που ήξεραν ακριβώς τι είχε γίνει, γιατί έγινε παιχνίδι του συστήματος…","ΟΛΓΑ-ΝΑΝΤΙΑ ΒΑΛΑΒΑΝΗ",48
"5078"," Εσείς είστε το σύστημα.","ΑΝΤΩΝΙΟΣ ΜΠΕΖΑΣ",343
"5079"," Έτσι παίζει το σύστημα τα παιχνίδια του ακριβώς. Έγιναν δήθεν δικές μου αποκαλύψεις.","ΟΛΓΑ-ΝΑΝΤΙΑ ΒΑΛΑΒΑΝΗ",48
"5080"," Ολοκληρώστε, παρακαλώ.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5081"," Παίρνει πια τέτοια τερατώδη μορφή, ώστε το Σάββατο να μου ζητάει δημοσιογράφος της εφημερίδας «ΤΑ ΝΕΑ» να αποκαλύψω τα 600 ονόματα, ώστε ο κ. Ντινόπουλος προχθές το βράδυ σε εκπομπή που ήμασταν μαζί να μου λέει ότι είπα εγώ ότι είναι ένα από τα εξακόσια ονόματα ο ίδιος.","ΟΛΓΑ-ΝΑΝΤΙΑ ΒΑΛΑΒΑΝΗ",48
"5082"," Ολοκληρώστε. Δεν ενδιαφέρουν αυτά.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5083"," Σήμερα, με συγχωρείτε, κύριε Πρόεδρε, ξέρω ότι είναι μισοδιαλυμένοι οι μηχανισμοί του ΠΑΣΟΚ…","ΟΛΓΑ-ΝΑΝΤΙΑ ΒΑΛΑΒΑΝΗ",48
"5084"," Σας παρακαλώ, ολοκληρώστε γιατί θα ανοίξουμε νέο κύκλο προσωπικών θεμάτων.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5085"," …αλλά δεν μπορώ να πιστέψω ότι είναι τόσο διαλυμένοι, ώστε να μην μπορούν να ενημερώσουν τον κ. Βενιζέλο ότι ουδέποτε έχει κατατεθεί οποιαδήποτε ερώτηση από μένα ή από οποιονδήποτε άλλο στη Βουλή για εξακόσια ονόματα. 
Είναι φανερό ότι εδώ είναι Γκεμπελισμός. Ό,τι έχω να πω το λέω πάντα με ευθύτητα. Το λέω κατ’ ευθείαν.","ΟΛΓΑ-ΝΑΝΤΙΑ ΒΑΛΑΒΑΝΗ",48
"5086"," Ναι, ναι!","ΑΝΑΣΤΑΣΙΟΣ ΝΕΡΑΝΤΖΗΣ",359
"5087"," Δεν το έχω κάνει αλλιώς ποτέ στη ζωή μου -είμαι 58 χρονών. Ούτε όταν ήμουν στο ΚΚΕ, ούτε όταν έφυγα από το ΚΚΕ, ούτε όταν εντάχθηκα στο ΣΥΡΙΖΑ. Διαρροές δεν έχω κάνει ποτέ.","ΟΛΓΑ-ΝΑΝΤΙΑ ΒΑΛΑΒΑΝΗ",48
"5088"," Κατεγράφη η άποψή σας, αν και πρέπει να σας πω ότι κατά τη γνώμη μου δεν υπάρχει προσωπικό.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5089"," Και δε δέχομαι εδώ να μου λένε ότι πίσω από την πλάτη, μέσα από κυκλώματα δημοσιογραφικά ή οτιδήποτε άλλο, διοχετεύω πληροφορίες. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΟΛΓΑ-ΝΑΝΤΙΑ ΒΑΛΑΒΑΝΗ",48
"5090"," Κατεγράφη η άποψή σας αν και πιστεύω ότι το θέμα δεν ήταν προσωπικό, διότι ο κ. Βενιζέλος δε σας ανέφερε, κυρία Βαλαβάνη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5091"," Είπε «Βουλευτίνα του ΣΥΡΙΖΑ».","ΝΙΚΟΛΑΟΣ ΒΟΥΤΣΗΣ",75
"5092"," Αν αναγνωρίσατε εσείς την κ. Βαλαβάνη και αισθανθήκατε την ανάγκη να απαντήσετε, κύριε συνάδελφε, είναι δικό σας θέμα. Το Προεδρείο κρίνει ότι εφόσον δεν αναφέρονται ονόματα δεν υπάρχει προσωπικό. 
Παρακαλώ ο κ. Γεωργιάδης έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"5093"," Κύριε Πρόεδρε, ευχαριστώ πολύ.
Κυρία συνάδελφε, απλώς ένα συγνώμη θα ήταν αρκετό. Κάνατε λάθος. 
(Χειροκροτήματα από την πτέρυγα της Νέας Δημοκρατίας) 
Ένας Βουλευτής σε ένα τόσο σοβαρό θέμα δεν επιτρέπεται να διακινεί δημοσιογραφικές πληροφορίες. Δεν είστε δημοσιογράφος δεν είστε σχολιαστής, είστε Βουλευτής. Κάνατε λάθος. Πάμε παρακάτω.
Επίσης, θα περίμενα από τον κ. Παπαδημούλη ο οποίος τις προηγούμενες μέρες έγραφε στο twitter, στο οποίο έχει γίνει πολύ έντονος -εν είδει συνομωσιολογίας έγινε ο κ. Παπαδημούλης Ανεξάρτητος Έλληνας που είναι ειδικοί στις συνομωσιολογίες- «γιατί δεν πάμε το αρχείο στη Δίωξη Ηλεκτρονικού Εγκλήματος να δούμε πότε έγινε η παραχάραξη;» με υπονοούμενα για τον κ. Βενιζέλο για τη στάση της Νέας Δημοκρατίας ότι δήθεν τον καλύπτει. Από την ώρα που βγήκε χθες το πόρισμα ότι τελικά δεν εμπλέκεται ο κ. Βενιζέλος σε αυτή την υπόθεση παραχάραξης, σύμφωνα με αυτό που βγήκε από τα στοιχεία των οικονομικών εισαγγελέων χθες, προκαλώ τον κ. Παπαδημούλη να κάνει δήλωση τώρα που βγήκε το πόρισμα. Ο κ. Παπαδημούλης το γύρισε ότι πάω να συγκαλύψω τις μεγάλες ευθύνες για τη φοροδιαφυγή. 
Ξέχασε ο κ. Παπαδημούλης τα ηλεκτρονικά ίχνη και τις επιδόσεις του Ηρακλή Πουαρό, κύριε Λαφαζάνη και έβαλε την ουρά στα σκέλια. Να τον φωνάξετε να μας απαντήσει εδώ, κύριε Λαφαζάνη. Αναφέρω στο όνομά του για να έχει το δικαίωμα ζητεί το λόγο επί προσωπικού. Λέω ότι ο κ. Δημήτρης Παπαδημούλης έβαλε την ουρά στα σκέλια γι’ αυτό που έλεγε τόσο καιρό στα twitter. Και αν θέλει ας έρθει να απαντήσει. Επειδή το παίζει και σοβαρός. 
(Χειροκροτήματα από την πλευρά της Νέας Δημοκρατίας) 
Δεν μπορεί, κυρίες και κύριοι συνάδελφοι, την Ελλάδα, τούτες τις κρίσιμες ώρες να αφήσουμε να καταστραφεί απλώς και μόνο ασχολούμενοι με γραφικότητες. 
Κύριε Υπουργέ, κύριε Στουρνάρα, θέλω να ξεκινήσω την ομιλία μου  λέγοντας το εξής. Και το πιστεύω αυτό που θα σας πω. Δεν το λέω εν είδει κολακείας. Αν δεν είχατε κάνει δουλειά, δε θα σας το έλεγα. Θα σας έλεγα το ανάποδο και θα ασκούσα και κριτική συνέχεια. 
Θέλω ως πολίτης να σας ευχαριστήσω και θα σας πω γιατί. Αναλάβατε την ευθύνη της οικονομικής πολιτικής της χώρας μετά την επιλογή του Πρωθυπουργού στην κρισιμότερη στιγμή της νεοτέρας ιστορίας μας. Η Ελλάδα όταν αναλάβατε ήταν στο χείλος του γκρεμού. Και μετά από έξι μήνες έχοντας καταφέρει να φέρετε ένα τεράστιο πακέτο στη χώρα μαζί με τον Πρωθυπουργό και όλη την Κυβέρνηση και έχοντας καταφέρει να βάλετε σε μια στοιχειώδη τάξη τα δημοσιονομικά και βλέποντας την εξέλιξη εκτελέσεως του προϋπολογισμού της χώρας δε μπορούμε παρά να αναγνωρίσουμε όλοι ότι τη δουλειά που σας εμπιστευθήκαμε την κάνατε και με το παραπάνω αυτούς τους πρώτους έξι μήνες. 
Πρέπει να μάθουμε στη Βουλή αυτή να λέμε και το «μπράβο» κυρίες και κύριοι συνάδελφοι. Γιατί αν δε μάθουμε να λέμε και το «μπράβο» ποτέ δε θα μπορούμε να κάνουμε το επόμενο βήμα. 
Θα μου επιτρέψετε όμως να σας πω και κάτι άλλο. Μην αφήσετε αυτή την επιτυχία των πρώτων έξι μηνών να πάει χαμένη, κύριε Υπουργέ, από αδράνεια. Ξέρετε ότι και κατά το παρελθόν υπήρξαν επιτυχίες πρόσκαιρες που έδιναν μια ανάσα στη χώρα. Εκείνη την ώρα που έπρεπε να ενταθεί ο μεταρρυθμιστικός οίστρος και να μην οπισθοχωρήσουμε στο λαϊκισμό, εκείνη την ώρα για κάποιο λόγο χαλαρώναμε την προσπάθεια και ό,τι πετυχαίναμε το προηγούμενο διάστημα το χάναμε στη συνέχεια. 
Κύριε Υπουργέ, η πραγματική κατάργηση του Κώδικα Βιβλίων και Στοιχείων είναι κάτι που ψηφίζουμε, είναι κάτι διαβάζουμε, είναι κάτι που μας ζητούν όλοι. Στην πράξη ποτέ δε γίνεται. Πρέπει να βρείτε τον τρόπο μέσα από τις μεταρρυθμίσεις να μπορεί μια επιχείρηση σ’ αυτή τη χώρα να λειτουργήσει στ’ αλήθεια κανονικά χωρίς να χρειάζεται να είναι ο κάθε επιχειρηματίας ένας μικρός ήρωας ο οποίος καταφέρνει να τα φέρει βόλτα σ’ αυτό το δαιδαλώδες περιβάλλον που έχουμε. Είναι δική σας ευθύνη οι επόμενοι έξι μήνες να είναι καλύτεροι από τους προηγούμενους. 
Αν αυτό το κατορθώσετε δεσμεύομαι, κύριε Υπουργέ, ότι θα καταθέσω εγώ τροπολογία προσωπικά, όπου θα πρέπει εσαεί του Υπουργού Οικονομικών της χώρας το επώνυμο να ξεκινάει από «Στου-» και να τελειώνει σε «-ας». Κάντε το για να γραφτείτε στην ιστορία ότι θα κρατήσουμε τη χώρα στο ευρώ, ότι θα κρατήσουμε τη χώρα στο δυτικό κόσμο. Αλλά αυτό δε θα γίνει με ευχολόγια. Αυτό θα γίνει με σκληρή δουλειά και με ουσία. Πρέπει να βρείτε τον τρόπο η επιχειρηματικότητα στη χώρα να ευνοηθεί γιατί δεν ευνοείται σήμερα. 
Λέω μερικές σκέψεις γρήγορες για να ακούσει ο κόσμος που μας παρακολουθεί. 
Κυρίες και κύριοι συνάδελφοι, κύριε Κουίκ, αναγκάζομαι να αναφερθώ σε εσάς. Ήσασταν χρόνια δημοσιογράφος. Ασφαλώς έχετε μεγάλη εμπειρία τηλεοπτική και στο να προκαλείτε εντύπωση. Όμως εδώ δεν είμαστε μόνο για να κάνουμε εντύπωση. Και αυτό χρειάζεται. 
Αναφερθήκατε με μεγάλο πόνο ψυχής στην κυρία που έκανε έκτρωση λόγω μνημονίου και λόγω οικονομικών συνθηκών. Αντιλαμβάνεστε μόνος σας γιατί έχουμε κάνει και μαζί κατά το παρελθόν εκπομπές πολύ προ μνημονίου για το πόσο μεγάλο πρόβλημα είναι οι εκτρώσεις σ’ αυτή τη χώρα ότι προφανώς το να λέει ένας Βουλευτής και να συνδυάζει το φορολογικό νομοσχέδιο με τις εκτρώσεις είναι ακραία πράξη λαϊκισμού. Είναι το τελευταίο που χρειάζεται αυτή η χώρα. Το κάνουν δυστυχώς και πολλοί συνάδελφοί σας δημοσιογράφοι. Αυτή η χώρα χρειάζεται αλήθειες. 
Πάμε να δούμε τις αλήθειες, κύριε Κουίκ. Γιατί, λοιπόν, δεν είπατε ότι με αυτό το φορολογικό νομοσχέδιο ως το εισόδημα των 23.000 ευρώ πληρώνει ο φορολογούμενος λιγότερα χρήματα απ’ ό,τι πλήρωνε με το προηγούμενο; Γιατί δεν έρχονται οι Ανεξάρτητοι Έλληνες, το ΣΥΡΙΖΑ, το ΚΚΕ, η Χρυσή Αυγή να πουν ναι, αυτό είναι ένα θετικό βήμα. Όσοι έχουν εισόδημα ως 23.000 ευρώ με αυτό το φορολογικό νομοσχέδιο θα πληρώσουν λιγότερα χρήματα. 
Κυρίες και κύριοι συνάδελφοι, της Αντιπολιτεύσεως, ο κ. Μάκης Βορίδης έθεσε ένα ερώτημα το οποίο είναι πραγματικό. Δεν είναι ερώτημα. Είναι μια πραγματικότητα. Δεν ξέρουμε όλοι ότι οι ελεύθεροι επαγγελματίες σ’ αυτήν τη χώρα συστηματικά φοροδιέφευγαν; Ξέρετε σε ποια χώρα ζούμε, κύριοι συνάδελφοι; Το λέω γιατί είμαι συχνός θαμώνας των τηλεοπτικών παραθύρων και ζω τις εκπομπές συνεχώς και από κοντά. Ακούστε, κύριε Υπουργέ. Έχει και λίγο πλάκα. 
Τη μια μέρα με καλούν σε ένα κανάλι. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Όλη η συζήτηση στο κανάλι ήταν για το πόσο επιβαρύνουμε τους μισθωτούς και τους συνταξιούχους και πώς δεν πάμε να πάρουμε τα χρήματα από αυτούς που δεν πληρώνουν. Πέμπτη. Παρασκευή: Όλη η συζήτηση γιατί βάζουμε τα βάρη στους ελεύθερους επαγγελματίες και πάμε και πλήττουμε τον ελεύθερο επαγγελματία. Και ρωτάω έναν δημοσιογράφο: Μα, χθες δεν με βγάλατε και με ρωτούσατε γιατί δεν τα παίρνουμε από τους ελεύθερους επαγγελματίες και πάμε να τα πάρουμε από τους μισθωτούς και συνταξιούχους; 
Δεν βρίσκεις άκρη στη χώρα. Διότι στη χώρα αυτή το πολίτευμα που είχαμε μέχρι σήμερα, κυρίες και κύριοι συνάδελφοι –το κλέβω από τον κ. Τασούλα- ήταν το πολίτευμα όχι του υπαρκτού σοσιαλισμού, αλλά το πολίτευμα του υπαρκτού λαϊκισμού. Όποιος έλεγε το πιο ωραίο που ακουγόταν στα αυτιά των πολιτών, αυτός εισέπραττε και το «εύγε».
Κύριε Υπουργέ, έχετε την τρομακτική ιστορική ευθύνη, η Κυβέρνηση αυτή, ο Πρωθυπουργός κι εσείς προσωπικά, να κρατήσετε τη χώρα στο ευρώ και να βγούμε από την κρίση. Αυτό θα γίνει εάν η οικονομία πάρει μπρος. Και η οικονομία θα πάρει μπρος εάν εσείς προσωπικά και οι συναρμόδιοι Υπουργοί πάρετε συγκεκριμένες και γρήγορες πρωτοβουλίες για τη μείωση της γραφειοκρατίας, για τη δίκαιη κατανομή των φορολογικών βαρών, για την έναρξη ξανά της επιχειρηματικής διαδικασίας σε αυτή τη χώρα. Μακάρι να το καταφέρετε. Εμείς θα σας στηρίξουμε όσο περισσότερο μπορούμε.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5094"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα μαθητές και μαθήτριες και τρεις εκπαιδευτικοί από το Γυμνάσιο Ακράτας. 
Σας καλωσορίζουμε παιδιά. Καλή Χρονιά. 
(Χειροκροτήματα από όλες τις πτέρυγες της Βουλής)
Ο κ. Κουίκ ζήτησε το λόγο. 
Κύριε Κουίκ, θέλετε το λόγο επί προσωπικού;
ΤΕΡΕΝΣ – ΣΠΕΝΣΕΡ –","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5095"," Νομίζω ότι είναι πασιφανές, κυρία Πρόεδρε.","ΝΙΚΟΛΑΟΣ ΚΟΥΙΚ",134
"5096"," Έχετε ένα λεπτό.
ΤΕΡΕΝΣ – ΣΠΕΝΣΕΡ –","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5097"," Απλά θα ήθελα να πω, να διαβαστούν τα Πρακτικά. Δεν αποτελεί δική μου δημοσιογραφική εκδοχή αυτό το οποίο είπα. Μετέφερα επί λέξει το τι είπε, παρουσία τεσσάρων Βουλευτών, ο Πρόεδρος του Συλλόγου Πολυτέκνων Λάρισας, που πήγαμε στο γραφείο του την περασμένη εβδομάδα. Εκείνος είπε ότι η κρίση είναι τέτοια, ότι πλέον κυνηγιούνται οι πολύτεκνες οικογένειες και πως έχει καταγγελίες από μέλη – γυναίκες ότι ρίχνουν τα έμβρυά τους. 
Αυτό ανέφερα και τίποτα παραπάνω. Αρκεί να το συνειδητοποιήσουν εκείνοι οι οποίοι ψηφίζουν τα μνημόνια.","ΝΙΚΟΛΑΟΣ ΚΟΥΙΚ",134
"5098"," Ευχαριστούμε, κύριε Κουίκ, για τη διευκρίνιση. Γι’ αυτούς που δεν το άκουσαν, ας γίνει αυτή η διευκρίνιση. 
Το λόγο έχει ο κ. Ανδρέας Ψυχάρης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5099"," Ευχαριστώ, κυρία Πρόεδρε.
Ξέρετε, είμαι ο ενδέκατος ομιλητής που έχω γραφτεί στη σειρά. Η ώρα είναι 15.15’. Η συνεδρίαση άρχισε στις 09.30’. Φτάνουμε, λοιπόν, να μιλάμε ελάχιστοι Βουλευτές, διότι τα κόμματα της αξιωματικής αντιπολίτευσης επιλέγουν, αντί να αρθρώσουν πολιτικό λόγο και να προτάξουν κάποιες λύσεις -διαφορετικές από τις δικές μας- διάφορα τερτίπια ώστε να καθυστερήσουν τη διαδικασία και να μην επιτρέψουν σε εμάς, στους συναδέλφους, να μιλήσουμε. 
Αυτό είναι άδικο για τους υπολοίπους…
(Θόρυβος από την πτέρυγα του ΣΥΡΙΖΑ-ΕΚΜ)
Δεν σας διέκοψα. Συγκρατηθείτε παρακαλώ.
Αυτό, λοιπόν, είναι άδικο για τους υπολοίπους οι οποίοι μπορεί να έχουμε κάποιες προτάσεις. Και είναι άδικο και για την Κυβέρνηση η οποία έρχεται και κάθεται όλες τις ώρες της συνεδριάσεως, είτε μέσω του κυρίου Υπουργού είτε μέσω του κυρίου Υφυπουργού, να ακούσει τις προτάσεις και να ακούσει τους Βουλευτές που είμαστε εκλεγμένοι από το λαό. Δεν έρχονται να ακούσουν αν κάτι είναι συνταγματικό ή όχι, διότι εν πάση περιπτώσει αυτό κρίνεται από την ψηφοφορία. 
Ως νέος Βουλευτής, λοιπόν, καταθέτω ότι θα πρέπει κάποια στιγμή αυτό να τελειώσει, διότι ο κόσμος που μας βλέπει, δεν θέλει να βλέπει έναν ξύλινο λόγο και διάφορες κομματικές διαμάχες, αλλά θέλει να ακούσει λύσεις για το αύριο των παιδιών μας.
Κύριε Υπουργέ, στο σύντομο χρόνο που είστε Υπουργός, έχετε φέρει εσείς -και ως Κυβέρνηση- διάφορα δυσάρεστα νομοσχέδια, τα οποία, όμως, τα έχουμε ψηφίσει, όπως θα ψηφίσουμε και αυτό το νομοσχέδιο, το φορολογικό, διότι θέλουμε να βρούμε μία λύση. 
Από την άλλη, όμως, αυτό που ακούω εγώ από τον κόσμο είναι μεν κάποια δυσαρέσκεια, ότι είναι άσχημα τα μέτρα, αλλά και μία αποδοχή, ότι αυτά τα μέτρα πρέπει να υλοποιηθούν, ότι το κράτος πρέπει να καθαρίσει. Και είναι προς τιμήν σας  που είπατε πως αυτό το φορολογικό δεν είναι το τελικό σχέδιο, αλλά ότι θα υπάρξει ένα νεότερο πολύ σύντομα.
Θα ήθελα να σας πω ορισμένες δικές μου σκέψεις, ώστε αν θέλετε να τις υιοθετήσετε ή να τις επεξεργαστείτε, διότι το φορολογικό πάνω απ΄ όλα πρέπει να είναι δίκαιο, αποδοτικό για το κράτος και απλό για τον πολίτη.
Κατ’ αρχάς, προτείνω να μη φορολογούνται οι δαπάνες, με ενδεχομένως ορισμένες λογικές εξαιρέσεις. Οι δαπάνες να αφαιρούνται από το εισόδημα και να φορολογείται μόνο το εισόδημα που μένει με ανάλογους συντελεστές. Αυτό θα έχει πολλαπλά οφέλη, διότι αυτό θα αποτελεί κίνητρο για κατανάλωση και τόνωση της αγοράς. Οι πολίτες θα απαιτούν αποδείξεις και ως εκ τούτου θα υπάρχει μία αντιμετώπιση της μάστιγας της φοροδιαφυγής. Επίσης, θα αυξηθούν τα κρατικά έσοδα μέσω του ΦΠΑ.
Επίσης, θα ήταν καλό να δημιουργηθεί μία ηλεκτρονική πλατφόρμα, όπου οι φορολογούμενοι θα καταγράφουν την κινητή και ακίνητη περιουσία. Ως εκ τούτου, να υπάρχει ένα «πόθεν έσχες» για όλο τον κόσμο. Να μην υπάρχουν εξαιρέσεις. Να μην έχουν μόνο οι πολιτικοί «πόθεν έσχες». Να έχουν όλοι «πόθεν έσχες». 
Επίσης, θα πρέπει να υπάρχει μία ηλεκτρονική διασύνδεση ταμειακών μηχανών με τη Γενική Γραμματεία Πληροφορικών Συστημάτων, ώστε να υπάρχει μία πραγματική απεικόνιση του πότε κόβονται αποδείξεις. Αυτό είναι στους σχεδιασμούς, αλλά δεν έχει υλοποιηθεί ακόμη.
Τέλος, θεωρώ ότι θα πρέπει οι μισθωτοί και οι συνταξιούχοι οι οποίοι δεν έχουν κάποιο άλλο εισόδημα, να μην υποβάλουν φορολογική δήλωση. Απλώς να υποβάλουν μία υπεύθυνη δήλωση ότι δεν έχουν άλλα εισοδήματα. Με αυτό τον τρόπο απαλλάσσεται και ο απλός πολίτης, διευκολύνεται να μην έχει να κάνει περαιτέρω γραφειοκρατία, δουλειά με το κράτος, αλλά απαλλάσσεται και το εργατικό δυναμικό του κράτους να κυνηγήσει τη φοροδιαφυγή και να ελέγξει σωστά όλους τους φορολογούμενους.
Τέλος, επειδή ο κ. Μαριάς έχει πολλές φορές αναφερθεί στο παράνομο και επαχθές χρέος κι επειδή έχει γίνει μία μεγάλη διαγραφή του εξωτερικού μας χρέους, θα ήταν καλό αντί να μιλάμε γενικόλογα, να μας προτείνει ποιο είναι το ύψος του χρέους το οποίο μας αναλογεί, ποιο δικαιολογείται, υπολογίζοντας μαζί και το διαγραφέν χρέος και να μας κάνει μία πρόταση. Το να μιλάμε, όμως, στον αέρα, αυτό είναι λάθος.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"5100"," Ευχαριστώ, κύριε Ψυχάρη.
Το λόγο έχει ο Υπουργός Οικονομικών…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, θα ήθελα το λόγο επί προσωπικού.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5101"," Δεν είναι προσωπικό, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αναφέρθηκε το όνομά μου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5102"," Θα μιλήσει ο κύριος Υπουργός, γιατί πρέπει να μιλήσει. Δεν είναι προσωπικό το θέμα, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αναφέρθηκε το όνομά μου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5103"," Είναι πολιτικό το θέμα και θα πάρετε το λόγο ως Κοινοβουλευτικός Εκπρόσωπος και θα τοποθετηθείτε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν είμαι Κοινοβουλευτικός Εκπρόσωπος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5104"," Ως εισηγητής.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, θέλω το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5105"," Είναι ο κύριος Υπουργός στο Βήμα.
Κύριε Υπουργέ, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα περιμένω να μιλήσω μετά τον κύριο Υπουργό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5106"," Κυρίες και κύριοι συνάδελφοι, άκουσα με πολλή μεγάλη προσοχή τους Βουλευτές της Αντιπολίτευσης, Μείζονος και Ελάσσονος, και διαπιστώνω τα εξής: Δύο πράγματα στην ουσία. 
Πρώτον, ότι στερούνται εναλλακτικών προτάσεων. Ασκούν στην Κυβέρνηση μία ουτοπική κριτική αλλά δεν προτείνουν τίποτα στη θέση της πολιτικής που εμείς κάνουμε. Ψελλίζουν –θα μου επιτρέψετε την έκφραση- περίεργα πράγματα, που δεν στέκουν ούτε σε αίθουσες πανεπιστημίων για πρωτοετείς φοιτητές και μας προτείνουν να ακολουθήσουμε στην ουσία σχήματα και παραδείγματα χωρών που παραπέμπουν σε άμεση χρεοκοπία. 
Δεύτερον και σημαντικότερο, στερούνται πνεύματος αυτοκριτικής. Θυμίζω ότι μέχρι πριν από δύο μήνες, στη συζήτηση του πολυνομοσχεδίου και του προϋπολογισμού, μας έλεγαν ότι έχουμε αποτύχει, ότι δεν θα πάρουμε τα λεφτά –τα θυμίζω- ότι δεν θα πάρουμε επιμήκυνση, ότι η οικονομία δεν πάει καλά.
Ποια είναι η πραγματικότητα; Θυμίζω: Είχαμε κάνει αίτηση για 31,5 δισεκατομμύρια για τη δόση αυτή. Πήραμε 52,5 δισεκατομμύρια. Μας κούρεψαν το χρέος περίπου 20% του ΑΕΠ, δηλαδή 40 δισεκατομμύρια ευρώ, μέσω μείωσης επιτοκίων, δραστικής μείωσης, πάνω από εκατό μονάδες βάσης, σπρωξίματος των χρεολυσίων και των τόκων προς τα πίσω, δέκα και δεκαπέντε χρόνια. 
Επίσης, δεν αναγνωρίζουν ότι η οικονομία προσαρμόζεται. Και αυτό το μήνυμα θέλω να μεταφέρω στον ελληνικό λαό. Έχουμε πολύ μεγάλη προσαρμογή. Το έλλειμμα μειώνεται δραστικά. Φέτος θα κλείσουμε καλύτερα από το στόχο στον προϋπολογισμό στη γενική κυβέρνηση.
Ακόμα πιο σημαντικό, που ίσως δεν το γνωρίζει ο πολύς κόσμος. Έχουμε τεράστια προσαρμογή στο ισοζύγιο τρεχουσών συναλλαγών κυρίως μέσω εξαγωγών. Χθες βγήκαν τα στοιχεία των εξαγωγών από τον Πανελλήνιο Σύνδεσμο Εξαγωγέων. Πιάσαμε ιστορικό υψηλό σε εξαγωγές αγαθών: 24 δισεκατομμύρια ευρώ συν 13% σε σχέση με πέρυσι μέσα σε κρίση.","ΙΩΑΝΝΗΣ ΣΤΟΥΡΝΑΡΑΣ",168
"5107"," Χωρίς υπηρεσίες.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"5108"," Χωρίς υπηρεσίες. Αυτό είπα. Μόνο αγαθά.
Κυρίες και κύριοι Βουλευτές, η ελληνική οικονομία είτε σας αρέσει είτε όχι, προσαρμόζεται. Και προσαρμόζεται πάρα πολύ γρήγορα.
Έχει γίνει πολύς λόγος και στο Κοινοβούλιο και στην κοινωνία για την απαιτούμενη μεταρρύθμιση του φορολογικού μας συστήματος. Θεωρώ ότι μια από τις πιο παρεξηγημένες λέξεις στη χώρα μας είναι αυτή της μεταρρύθμισης. Πολλές φορές η έννοια της μεταρρύθμισης ταυτίζεται με μια νομοθετική πρωτοβουλία και θεωρείται ότι ολοκληρώνεται με την ψήφισή της από τη Βουλή. Προσωπική μου άποψη είναι ότι οι νόμοι ξεκινούν τις μεταρρυθμίσεις αλλά δεν τις ολοκληρώνουν. 
Μια άλλη σχετικά εσφαλμένη αντίληψη για τις μεταρρυθμίσεις είναι ότι είναι στιγμιαίες και ριζοσπαστικές. Έχω την αίσθηση ότι οι πιο επιτυχημένες μεταρρυθμίσεις είναι αυτές που ωρίμασαν και διάρκεσαν χρόνια.
Τέλος, πολλοί έχουν στο μυαλό τους ότι μεταρρύθμιση είναι κάτι που επιφέρει εξ ορισμού ριζοσπαστικές και ανατρεπτικές λύσεις. Πολλές φορές, όμως, στη διεθνή πραγματικότητα πραγματική μεταρρύθμιση είναι απλά η πραγματοποίηση του αυτονόητου, όπως αυτό που είπα πριν, το να κάνουμε αυτοκριτική. 
Θυμάμαι ότι στην επιτροπή Βουλευτής της Μείζονος Αντιπολίτευσης αναφέρθηκε σε ένα περιοδικό που έγραφε για φορολογικές δηλώσεις επώνυμων Ελλήνων. Σήμερα έχουν βγει όλοι και έχουν διαψεύσει αυτά τα νούμερα, έχουν δώσει τα πραγματικά νούμερα, αλλά δεν είδα ένα πνεύμα αυτοκριτικής από την Αξιωματική Αντιπολίτευση. 
Μέσα από μικρά και σταθερά βήματα θα εγκαθιδρύσουμε ένα αξιόπιστο φορολογικό σύστημα, ένα σύστημα που στηρίζεται στον αμοιβαίο σεβασμό φορολογικής αρχής και φορολογούμενου. Η Κυβέρνηση είναι αποφασισμένη να ενώσει όλες εκείνες τις ψηφίδες που θα συνθέσουν ένα δίκαιο, σταθερό και μακρόπνοο φορολογικό σύστημα, που θα χαρακτηρίζεται πρώτον, από ένα απλό θεσμικό πλαίσιο, δεύτερον, από απλές διοικητικές διαδικασίες οι οποίες, όπου αυτό είναι εφικτό, θα μπορούν να εκτελούνται με τα εργαλεία των σύγχρονων υπηρεσιών τεχνολογίας και πληροφορικής, τρίτον, από σοβαρές δικλίδες διασφάλισης της νομιμότητας τόσο της φορολογικής διοίκησης όσο και του φορολογουμένου, τέταρτον, από έναν αποτελεσματικό μηχανισμό διασταυρώσεων και ελέγχων και πέμπτον, από μια ταχεία φορολογική δικαιοσύνη. 
Το υπό συζήτηση νομοσχέδιο είναι ένα απ’ αυτά τα βήματα που οδηγούν στο σύγχρονο φορολογικό σύστημα που η Κυβέρνηση σκοπεύει να θεμελιώσει. Δεν είναι, όμως, το πρώτο βήμα που γίνεται. Ελέχθη πριν και συμφωνώ ότι κατά την προηγούμενη περίοδο έχουν προωθηθεί μια σειρά από σημαντικές πρωτοβουλίες. Αντικαταστήσαμε τον Κώδικα Βιβλίων και Στοιχείων από τον σημαντικά απλούστερο κώδικα φορολογικής απεικόνισης των συναλλαγών. Άρα, δεν συμφωνώ με το φίλο μου, τον κ. Λοβέρδο, σ’ αυτό το σημείο.
Επίσης, δεν συμφωνώ μαζί του, όταν λέει ότι ο Υπουργός Οικονομικών κάνει τα πάντα, μιλάει με την Κοινότητα, ασχολείται με τα έσοδα, με τις δαπάνες. Υπάρχει Αναπληρωτής Υπουργός για τις δαπάνες στο Γενικό Λογιστήριο, υπάρχει Υφυπουργός Οικονομικών για τα έσοδα και από χθες υπάρχει και Γενικός Γραμματέας Εσόδων, ο οποίος θα έχει πενταετή θητεία, θα είναι ανεξάρτητος και θα έχει την ευθύνη της φορολογικής διοίκησης. Άρα, δεν είναι αλήθεια ότι ο Υπουργός ασχολείται με όλους και με όλα. 
Τρίτον, προχωράμε αποφασιστικά στην αναδιοργάνωση του φορολογικού και ελεγκτικού μηχανισμού μέσω των συγχωνεύσεων των ΔΟΥ, στοχεύοντας στη δημιουργία νέων ευέλικτων μονάδων, καθώς και την εξοικονόμηση ανθρώπινων πόρων για τη δραστηριοποίησή τους στο νευραλγικό τομέα των ελέγχων και την ενίσχυση των δικαστικών τμημάτων.
Τέταρτον, διευρύνουμε συνεχώς τη δυνατότητά τους να διεκπεραιώνουν φορολογικές υποθέσεις εκτός ΔΟΥ, αναβαθμίζοντας σημαντικά τις ηλεκτρονικές υπηρεσίες του Υπουργείου Οικονομικών και υλοποιώντας πολλές νέες, με απώτερο στόχο να μην απαιτείται η αυτοπρόσωπη παρουσία των πολιτών στις ΔΟΥ.
Πέμπτον, έχουμε ξεκινήσει τις διασταυρώσεις για όσους έχουν στείλει εμβάσματα στο εξωτερικό από το 2009 έως και σήμερα, ώστε να διερευνήσουμε εάν αυτά τα ποσά δικαιολογούνται από τις φορολογικές τους δηλώσεις. Μάλιστα, όπως ξέρετε, ήδη το πρώτο πακέτο σημειωμάτων έχει ήδη αποσταλεί στους ελεγχόμενους. 
Έκτον, αντιμετωπίζουμε αποτελεσματικά το λαθρεμπόριο καυσίμων. Θέλω να σταθώ εδώ, γιατί πολλά έχουν λεχθεί για το πετρέλαιο θέρμανσης. Έχουν κατατεθεί πολλές ερωτήσεις από Βουλευτές. Θα σας πω πώς είναι τα νούμερα. Θυμίζω, κατ’ αρχάς, ότι έχει θεσμοθετηθεί η εξίσωση πετρελαίου θέρμανσης και κίνησης. Πού; Στο κατώτερο δυνατό επιτρεπτό ποσό από τον κανονισμό της Ευρωπαϊκής Ένωσης, που είναι τα 330 ευρώ ανά χιλιόλιτρο. Μειώθηκε το πετρέλαιο κίνησης από τα 412 ευρώ στα 330 ευρώ και αυξήθηκε το πετρέλαιο θέρμανσης κατά περίπου 60 ευρώ. 
Η μείωση στις ποσότητες που έχει ακουστεί είναι σε γενικές γραμμές σωστή. Γιατί, όμως, έγινε; Υπάρχουν πολλές αιτίες.
Πρώτον, υπήρχε λαθρεμπόριο, το οποίο εξ ορισμού έχει εξαφανιστεί στο σκέλος που αφορά το πετρέλαιο θέρμανσης, καθώς και το πετρέλαιο κίνησης.
Δεύτερον, οι πολίτες αποθεματοποίησαν από πέρυσι, για να προλάβουν την αύξηση που ήταν γνωστή και έτσι έχουμε μια συνολική πτώση της ζήτησης γύρω στο 15% στο πρώτο εξάμηνο του 2012. 
Η πάταξη του λαθρεμπορίου φαίνεται από τα πρώτα διαθέσιμα στοιχεία. Είναι γύρω στο 30%, σύμφωνα με τα στοιχεία των υπηρεσιών μας. Θέλω να πω εδώ ότι έχουμε προϋπολογίσει 80 εκατομμύρια ευρώ για το επίδομα θέρμανσης. Αιτήσεις έχουν γίνει μόνο για 6 εκατομμύρια ευρώ. Θυμίζω ότι τα κριτήρια καλύπτουν οικογένειες…","ΙΩΑΝΝΗΣ ΣΤΟΥΡΝΑΡΑΣ",168
"5109"," Επαναλαμβάνετε πόσες αιτήσεις έχουν γίνει;","ΜΙΧΑΗΛ ΧΡΥΣΟΧΟΪΔΗΣ",554
"5110"," Έχουν γίνει αιτήσεις για μέχρι 6 εκατομμύρια ευρώ, ενώ έχουμε προϋπολογίσει 80 εκατομμύρια.","ΙΩΑΝΝΗΣ ΣΤΟΥΡΝΑΡΑΣ",168
"5111"," Πού το αποδίδετε;","ΣΥΜΕΩΝ ΚΕΔΙΚΟΓΛΟΥ",219
"5112"," Δεν γνωρίζω.","ΙΩΑΝΝΗΣ ΣΤΟΥΡΝΑΡΑΣ",168
"5113"," Δεν βάζουν πετρέλαιο. Δεν έχουν να βάλουν.","ΑΘΑΝΑΣΙΟΣ ΠΑΦΙΛΗΣ",425
"5114"," Τα κριτήρια είναι μέχρι 35.000 ευρώ συν 3.000 ευρώ για κάθε παιδί. Άρα, καλύπτουμε πάνω από το 85% του πληθυσμού.
Σε κάθε περίπτωση, λοιπόν, δεν μπορεί να μη δίνουμε τον απαραίτητο χρόνο στις αλλαγές πολιτικής, ώστε να κλείσουν τον κύκλο τους και να αξιολογηθούν σωστά. Οι συχνές αλλαγές, χωρίς αξιολόγηση, δείχνουν έλλειψη ορθής κρίσης και επαγγελματισμού και θα πρέπει να παρακολουθούμε αυτό το ζήτημα για το επόμενο χρονικό διάστημα αλλά με καλή πίστη και με πνεύμα αυτοκριτικής.
Το υπό συζήτηση φορολογικό νομοσχέδιο έρχεται να συμπληρώσει τις τομές που είπα πριν με νέες σημαντικές αλλαγές. Διευρύνεται σημαντικά η φορολογική βάση μέσω της υποχρεωτικής δήλωσης όλων των εισοδημάτων απ’ όλους τους πολίτες και της πλήρους ένταξης στο φορολογικό σύστημα ομάδων που μέχρι σήμερα φορολογούνταν ελλιπέστατα.
Επιτυγχάνεται η δικαιότερη κατανομή των φορολογικών βαρών στις επαγγελματικές και κοινωνικές ομάδες, ώστε να σταματήσει η αποκλειστική επιβάρυνση των μισθωτών και συνταξιούχων. Μάλιστα, υπολογίζεται ότι η συνολική επιβάρυνση μισθωτών και συνταξιούχων σε ό,τι αφορά τους φόρους θα είναι μειωμένη κατά 100 εκατομμύρια ευρώ σε σχέση με πέρυσι. 
Επίσης, μπαίνει ένα τέλος στην άδικη αντιμετώπιση της ίσης φορολόγησης εισοδημάτων από εντελώς διαφορετικές πηγές μέσω της εφαρμογής τριών κλιμάκων, των μισθωτών και συνταξιούχων, των μη μισθωτών και της αυτοτελούς φορολόγησης των εισοδημάτων από ενοίκια. 
Προωθείται η ισότιμη φορολογική μεταχείριση της επιχειρηματικής δραστηριότητας. Με ενιαία κριτήρια θα φορολογούνται οι ατομικές επιχειρήσεις, οι ομόρρυθμες και ετερόρρυθμες εταιρείες, οι επιχειρήσεις που ανήκουν στο καθεστώς της κοινωνίας αστικού δικαίου. 
Εξορθολογίζεται η φορολογική μεταχείριση της έρευνας στον ιδιωτικό τομέα, με την οποία στηρίζεται με υγιή και βιώσιμο τρόπο η αναπτυξιακή διαδικασία. 
Εκπίπτουν από τα ακαθάριστα έσοδα οι εισφορές κοινωνικής ασφάλισης ως επαγγελματικές δαπάνες, γεγονός που αναμένεται να ευνοήσει την επιχειρηματικότητα, μικρή και μεγάλη. 
Ο συντελεστής για εισοδήματα έως 50.000 ευρώ θα είναι μειωμένος κατά 50% για νέες ατομικές εμπορικές επιχειρήσεις ή νέους ελεύθερους επαγγελματίες με πρώτη δήλωση έναρξης επιτηδεύματος από την 1η Ιανουαρίου 2013 για τα τρία πρώτα έτη άσκησης της δραστηριότητάς τους και μέχρι 10.000 ευρώ εισόδημα, με στόχο να στηριχθεί η νεανική επιχειρηματικότητα. 
Από το 2015 εισάγεται συντελεστής φορολόγησης 13% των εισοδημάτων από ατομική ή γεωργική επιχείρηση. Έτσι, από το 2015 εντάσσεται στο φορολογικό σύστημα το αγροτικό εισόδημα που θα φορολογείται πλέον βάσει βιβλίων εσόδων-και εξόδων, με εξαιρέσεις που θα υπάρξουν για τα μικρά αγροτικά εισοδήματα. Έχουμε χρόνο γι’ αυτό, για να πούμε τι είναι μικρό αγροτικό εισόδημα, επειδή θα εφαρμοστεί από το 2015 και μετά.
Τα οφέλη από αυτήν τη διαδικασία δεν είναι μόνο ταμειακά, καθώς θα μειώσει το αδήλωτο εισόδημα των μεσαζόντων και επίσης θα έχει επίδραση στις τιμές των γεωργικών προϊόντων για τον τελικό καταναλωτή, που είναι πάνδημο αίτημα εδώ και πολλά χρόνια και θα συμβάλλει στην αύξηση του πραγματικού αγροτικού εισοδήματος.
Υπήρξε πρόνοια, όπως δεσμευθήκαμε, για την προστασία των εισοδημάτων των παραγωγών φωτοβολταϊκών. Συγκεκριμένα, με τη νέα ρύθμιση η έκτακτη ειδική εισφορά αλληλεγγύης εκπίπτει, αποσβένεται δηλαδή, ισόποσα μέσα σε διάστημα πέντε ετών. Αυτό νομίζω ότι ικανοποιεί τα σχετικά αιτήματα που έχουν που έχουν υποβληθεί από πολλούς Βουλευτές, αλλά και σχετική τροπολογία της Δημοκρατικής Αριστεράς.
Έχει ληφθεί ειδική μέριμνα για το ζήτημα της εργασίας με απόδειξη παροχής υπηρεσιών, για τα περίφημα μπλοκάκια.
Επίσης, ρυθμίστηκε το πλαίσιο συλλογής και φορολογικής χρήσης των αποδείξεων δαπανών. 
Σχετικά με το άρθρο 5 ως προς τις μεταβιβάσεις ακινήτων, λήφθηκαν υπ’ όψιν οι παρατηρήσεις του εισηγητή του ΣΥΡΙΖΑ κ. Γελαλή, όπως και άλλων Βουλευτών. Στη σχετική προσθήκη γίνεται διευκρίνιση ως προς το υποκείμενο του φόρου και ως προς το ποια ακίνητα αφορά η συγκεκριμένη ρύθμιση, σύμφωνα με όσα αναφέρονται στην εισηγητική έκθεση.
Ενισχύεται ο τρόπος λειτουργίας της Υπηρεσίας Εσωτερικών Υποθέσεων και της Οικονομικής Επιθεώρησης, καθορίζεται το πλαίσιο του συμβολαίου αποδοτικότητας ελεγκτών βεβαίωσης και είσπραξης, ενώ διευρύνεται η νομική υποστήριξη του κράτους από το Νομικό Συμβούλιο του Κράτους.
Αίρεται η στρέβλωση, όπου άτομα με υψηλότερα εισοδήματα να απολαμβάνουν ωφελημάτων που δεν δικαιούταν συμπολίτες μας με πολύ χαμηλότερα εισοδήματα. 
Αυτό πέρα από την αποκατάσταση της κοινωνικής δικαιοσύνης πρακτικά σημαίνει ότι οκτακόσιες εξήντα μία χιλιάδες οικογένειες με ένα ή δύο παιδιά θα πάρουν για πρώτη φορά κάποιο επίδομα. 
Επιπλέον, με τις διατάξεις του νομοσχεδίου οι περίπου εκατόν πενήντα χιλιάδες πολύτεκνες οικογένειες που λάμβαναν μέχρι σήμερα πολυτεκνικό επίδομα 528 ευρώ το έτος ανά παιδί, θα λαμβάνουν 500 ευρώ ανά παιδί ως πολυτεκνικό επίδομα και επιπλέον 40 ευρώ το μήνα ανά παιδί, εφόσον το οικογενειακό τους εισόδημα είναι μέχρι 45.000 ευρώ.
Από τις πλέον σημαντικές ρυθμίσεις αυτού του νομοσχεδίου είναι αυτές που αφορούν στις ενδοομιλικές συναλλαγές, που ελέχθη επίσης από τον Πρόεδρο της Κοινοβουλευτικής Ομάδος του ΠΑΣΟΚ, με τις οποίες ενοποιούνται οι σχετικές διατάξεις του Κώδικα Φορολογίας Εισοδήματος και του άρθρου 26 του ν. 3728/2008. Το νέο σύγχρονο πλαίσιο που ήταν ζητούμενο τα τελευταία χρόνια ακολουθεί τις κατευθυντήριες γραμμές του ΟΟΣΑ και μπορεί να αποφέρει μεγάλη αύξηση των εσόδων του κράτους αλλά και εξορθολογισμό των τιμών καταναλωτικών αγαθών.
Για την επίτευξη του σκοπού αυτού προβλέπονται βαριά πρόστιμα για παραβάσεις σχετικές με την τεκμηρίωση των τιμών διασυνοριακών ενδοομιλικών συναλλαγών που θα αποθαρρύνουν τις αθέμιτες πολιτικές μεγάλων εμπορικών ομίλων εις βάρος των καταναλωτών και του δημόσιου ταμείου. Επιπλέον, εισάγονται για πρώτη φορά στο ελληνικό φορολογικό δίκαιο διατάξεις για δυνατότητα σύναψης συμφωνιών προκαθορισμένων τιμολογήσεων με τη σύναψη των οποίων αποφεύγονται δαπανηροί και χρονοβόροι φορολογικοί έλεγχοι των διασυνοριακών συναλλαγών και μειώνεται το κόστος της συμμόρφωσης.
Μας βρίσκει, επίσης, σύμφωνους η πρόταση που κατέθεσε ο ειδικός αγορητής του ΠΑΣΟΚ, ο κ. Κουκουλόπουλος, για αποφυγή δυαρχίας στο συγκεκριμένο θέμα μεταξύ του Υπουργείου Οικονομικών και του Υπουργείου Ανάπτυξης και προς αυτήν την κατεύθυνση είναι και η προσθήκη που θα καταθέσουμε.
Ως προς την δεύτερη πρόταση του κ. Κουκουλόπουλου, σχετικά με την φορολόγηση της αμοιβής των συγγραφέων και εκπαιδευτών είναι σαφές ότι οι κατηγορίες αυτές δεν υπόκεινται σε τήρηση βιβλίων και στοιχείων εφόσον παρέχουν υπηρεσίες ευκαιριακά και ως παρεπόμενη απασχόληση, όπως ρητά προβλέπει το άρθρο 3, παράγραφος 2, του κώδικα φορολογικής απεικόνισης συναλλαγών στο οποίο παραπέμπει η σχετική προσθήκη που επίσης θα υποβάλλουμε.
Η τροπολογία που έχει καταθέσει το ΠΑΣΟΚ ως προς τις ευπαθείς κατηγορίες του πληθυσμού δεν μπορεί να ενσωματωθεί στο παρόν νομοσχέδιο, διότι αφορά διατάξεις μη συναφείς με το αντικείμενο του νομοσχεδίου και κυρίως διότι αυτήν τη στιγμή, όπως ελέχθη πριν από τον κ. Βενιζέλο, το νομοσχέδιο αυτό είναι κυρίως ένα νομοσχέδιο δημοσιονομικής ανάγκης. Κάθε ευρώ που παίρνουμε από το νομοσχέδιο αυτό είναι 1 ευρώ λιγότερο σε μείωση μισθών και συντάξεων. Αν δεν είχαμε το νομοσχέδιο αυτό, αυτά τα 2,3 δισεκατομμύρια, που έκθεση του Γενικού Λογιστηρίου δείχνει ότι θα εξοικονομήσουμε, θα έπρεπε να βρεθούν από περαιτέρω μειώσεις μισθών και συντάξεων.
Θα ήθελα να αναφερθώ αναλυτικά στις πέντε συγκεκριμένες προτάσεις που έχει καταθέσει η Δημοκρατική Αριστερά και θέλω να κρατήσετε στο μυαλό σας αυτό που είπα ότι αυτό δεν είναι το τελικό φορολογικό νομοσχέδιο, είναι ένα νομοσχέδιο ανάγκης για να καλύψουμε τα προαπαιτούμενα και να πάρουμε τις επόμενες δόσεις. Απλοποιεί, εξοικονομεί, αλλά κυρίως όμως είναι ένα δημοσιονομικό νομοσχέδιο. Οι προτάσεις είναι οι εξής:
Πρώτον, σχετικά με την προτεινόμενη τροπολογία για τις ατομικές επιχειρήσεις και τους ελεύθερους επαγγελματίες εκτιμάται ότι θα οδηγήσει σε απώλειες εσόδων ίσες με 253 εκατομμύρια ευρώ, τις οποίες σε μεγάλο βαθμό θα καρπωθούν αυτοί που ήδη φοροδιαφεύγουν. 
Δεύτερον, σχετικά με την τροπολογία για τα ενοίκια. Το εισόδημα από ενοίκια αποτελεί εισόδημα από περιουσία και όχι από εργασία και ως εκ τούτου θα έπρεπε να φορολογείται αναλόγως. Το κόστος της τροπολογίας αυτής εκτιμάται σε 74 εκατομμύρια ευρώ.
Τρίτον, ως προς την τροπολογία για την έκπτωση φόρου τέκνων. Αυτή αναφέρεται μόνο στα τέκνα όσων φορολογούνται με την κλίμακα μισθωτών και συνταξιούχων. Η διεύρυνση της έκπτωσης γι’ αυτά τα νοικοκυριά εκτιμάται ότι θα είχε πρόσθετο κόστος της τάξης των 100 εκατομμυρίων ευρώ. Άλλωστε ο τρόπος αυτός είναι αναποτελεσματικός για τα πολύ φτωχά νοικοκυριά με μηνιαίο εισόδημα γύρω στα 1.000 ευρώ -και είναι αρκετά νοικοκυριά αυτά- δεδομένου ότι αυτά δεν θα είχαν κανένα όφελος από την επέκταση της έκπτωσης φόρου αφού βρίσκονται κάτω από το όριο των 2.100 ευρώ, της έκπτωσης φόρου που θεσπίζουμε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κυρία Πρόεδρε, θα ήθελα να μου δώσετε λίγο ακόμα χρόνο.
Ως προς την φορολόγηση τόκων καταθέσεων αυτό αποτελεί εισόδημα από περιουσία και δεν έχει νόημα η απαλλαγή ποσών, πόσω δε μάλλον όταν δεν είναι δυνατόν να γίνει διάκριση μεταξύ καταθέσεων φυσικών προσώπων και φυσικών προσώπων που εκπροσωπούν νομικά πρόσωπα ώστε να επιλέγονται μόνο λογαριασμοί νοικοκυριών. Επιπλέον, το προτεινόμενο σύστημα θα οδηγούσε σε φοροαποφυγή μέσω κατάτμησης των λογαριασμών καταθέσεων. Με βάση τα παραπάνω τίθεται σε αμφισβήτηση και το εκτιμώμενο δημοσιονομικό όφελος των 135 εκατομμυρίων ευρώ.
Τώρα ως προς τις εκπτώσεις φόρου. Πρώτον, για τα ενοίκια. Η προτεινόμενη έκπτωση φόρου για ενοίκιο εκτιμάται ότι θα είχε κόστος 60 εκατομμύρια ευρώ και δεν ωφελεί καθόλου νοικοκυριά με δύο εργαζόμενους και εισόδημα μέχρι 20.000 ευρώ, που είναι η πλειοψηφία ίσως αυτών των νοικοκυριών. 
Δεύτερον, για τις αποδείξεις. Η προτεινόμενη έκπτωση φόρου έχει δημοσιονομικό κόστος, το οποίο ξεπερνά τα 500 εκατομμύρια ευρώ, χωρίς μάλιστα να ωφελεί τα πιο φτωχά νοικοκυριά, δηλαδή αυτά που πληρώνουν φόρο μέχρι 2.100 ευρώ, που είναι η έκπτωση φόρου.
Για τους παραπάνω λόγους -και επειδή δεν προτείνετε και δεν μπορώ και εγώ, πραγματικά, να κάνω μια αντίστοιχη πρόταση την στιγμή που έχουμε ήδη επιβαρύνει τον ελληνικό λαό με 13,5 δισεκατομμύρια μέτρων το πώς θα καλυφθεί το συνολικό κόστος των προτεινόμενων τροπολογιών, το οποίο συνολικά υπερβαίνει το ένα δισεκατομμύρια, δηλαδή το 0,5% του ΑΕΠ- δεν μπορούμε να κάνουμε δεκτές, με λύπη μου, αυτές τις συγκεκριμένες προτάσεις από τη Δημοκρατική Αριστερά. Μακάρι να μπορούσαμε αλλά δει δη χρημάτων.
Κυρίες και κύριοι Βουλευτές, με το παρόν νομοσχέδιο πέρα από όλες αυτές τις σημαντικές καινοτομίες επιδιώκεται και η δημοσιονομική ωφέλεια συνολικού ύψους 2,3 δισεκατομμυρίων. Θέλω, όμως, εδώ να προτείνω ότι η Δημοκρατική Αριστερά συμμετείχε στη διαπραγμάτευση και πρότεινε πολύ σωστά μέτρα, τα οποία έχουν ήδη γίνει δεκτά, όπως και το ΠΑΣΟΚ. Δεν σημαίνει, δηλαδή, ότι δεν έχουμε λάβει υπ’ όψιν τις προτάσεις της Δημοκρατικής Αριστεράς, αλλά τις λάβαμε μέσα στο πλαίσιο της συνολικής διαπραγμάτευσης της αρχικής. Δεν μπορούμε τώρα να έρθουμε παραμονή της συνεδρίασης του Euro Working Group και του IMF που θα μας φέρει πάνω από 5 δισεκατομμύρια δόση και να προσθέσουμε κόστος ενός δισεκατομμυρίου ευρώ.
Με το παρόν νομοσχέδιο, λοιπόν, πέρα από όλες αυτές τις σημαντικές καινοτομίες επιδιώκεται και η δημοσιονομική ωφέλεια συνολικού ύψους 2,3 δισεκατομμυρίων ευρώ. Αυτή θα προέρχεται κατά το ήμισυ περίπου από τις νέες κλίμακες φορολογίας εισοδήματος και κατά το ήμισυ από τη φορολόγηση τόκων καταθέσεων, κερδών επιχειρήσεων, ασφαλισμάτων, πλοίων, καθώς και του ειδικού τέλους ελεύθερων επαγγελμάτων.
Έχω παρακολουθήσει με πολύ προσοχή την έντονη κριτική που έχει ασκηθεί στην εισπρακτική διάσταση του νομοσχεδίου και επιτρέψτε μου να πω ότι δεν είναι καθόλου ευχάριστο σε κανέναν Υπουργό Οικονομικών να αυξάνει τα φορολογικά βάρη των πολιτών έστω και αν επιδιώκει τη δικαιότερη κατανομή των βαρών. Ωστόσο, έχω την υποχρέωση να θυμίσω αυτό που είπα και στην αρχή. Αυτή η Κυβέρνηση διαπραγματεύτηκε πολύ σκληρά ώστε να πετύχει ένα κομμάτι της δημοσιονομικής προσαρμογής να είναι από την αύξηση της φορολογικής βάσης και όχι από την περικοπή δαπανών. Η τρόικα ήθελε στην αρχή όλα να είναι από δαπάνες. Κάθε ευρώ από τα επιπλέον φορολογικά έσοδα που επιδιώκουμε είναι 1 ευρώ που σώζουμε από συντάξεις και κοινωνικά επιδόματα. Και εγώ αυτό το θεωρώ -και θα συνεχίσω να το θεωρώ- πολύ μεγάλη επιτυχία.
Σ’ αυτό το σημείο θέλω να σταθώ στα επόμενα σημαντικά βήματα της επιδιωκόμενης φορολογικής μεταρρύθμισης άνοιξη προς καλοκαίρι. Έχουμε θέσει ως Υπουργείο Οικονομικών συγκεκριμένους στόχους τους οποίους θέλουμε να πετύχουμε με την επόμενη νομοθετική πρωτοβουλία και εκεί θα έχουμε τη δυνατότητα και διάλογο να κάνουμε και με τα κόμματα της Συμπολίτευσης, αλλά και της Αντιπολίτευσης.
Κατ’ αρχάς, αποσκοπούμε το επόμενο φορολογικό νομοσχέδιο να είναι και το τελευταίο μεγάλο νομοσχέδιο. Δηλαδή, επιθυμούμε να τελειώσουμε μ’ αυτό το νομοθετικό οργασμό των εκατοντάδων νομοθετικών πρωτοβουλιών των τελευταίων ετών. Βασικός στόχος μας είναι να καταστήσουμε μεσομακροπρόθεσμα τις ΔΟΥ κυρίως ελεγκτικά κέντρα -εκεί πάσχουμε στον έλεγχο και στις ποινές- τοποθετώντας το μεγαλύτερο δυνατό μέρος του στελεχιακού τους δυναμικού σε υπηρεσίες ελέγχου, διασταύρωσης, είσπραξης και στα δικαστικά τμήματα. Το στοίχημα που πρέπει να κερδίσουμε είναι να μην χρειάζεται να πηγαίνει ο πολίτης ή ο φοροτεχνικός ή ο λογιστής στις ΔΟΥ παρά μόνο σε εξαιρετικές περιπτώσεις. Προτεραιότητα, επίσης, είναι η θεσμοθέτηση ενός ενιαίου φόρου για τα ακίνητα που μεταξύ άλλων θα ενσωματώνει το σημερινό ΕΕΤΗΔΕ.
Μετά από τις παλινωδίες των τελευταίων ετών γύρω από τη φορολογία των ακινήτων, για τις οποίες όλοι είμαστε υπεύθυνοι, αυτά θα τερματιστούν οριστικά. Ακρογωνιαίος λίθος του νέου φορολογικού συστήματος είναι η θέσπιση και η εφαρμογή του ηλεκτρονικού περιουσιολογίου, στο οποίο θα περιλαμβάνονται αναλυτικά στοιχεία για την κινητή και ακίνητη περιουσία των φορολογουμένων μέσω της οποίας θα εντοπίζονται πολύ πιο εύκολα όλες οι πιθανές εστίες φοροδιαφυγής.
Τέλος, ήδη, εξετάζουμε την επέκταση των ηλεκτρονικών συναλλαγών με κάρτες πληρωμών και με άλλους ηλεκτρονικούς τρόπους πληρωμής για μια ευρύτατη γκάμα συναλλαγών και για ποσά πολύ μικρότερα από αυτά που προβλέπονται σήμερα από την υφιστάμενη νομοθεσία. Με τον τρόπο αυτόν επιδιώκουμε να περιορίσουμε τις συναλλαγές με μετρητά και την ευνοούμενη από αυτές φοροδιαφυγή.
Κυρίες και κύριοι Βουλευτές, εκτιμώ πως όλοι αυτοί οι στόχοι στους οποίους αναφέρθηκα μπορούν να αποτελέσουν πρωτοβουλίες που θα τύχουν ευρείας στήριξης από τη Βουλή. Πιστεύω ότι κανένας σ’ αυτήν την Αίθουσα είτε ανήκει στη Συμπολίτευση είτε στην Αντιπολίτευση, δεν εύχεται να αποτύχει η μάχη με τη φοροδιαφυγή. Γνωρίζουμε όλοι πόσο και τι επιπτώσεις είχε η φοροδιαφυγή στο δημοσιονομικό εκτροχιασμό της χώρας μας.
Επικαλούμενος, λοιπόν, το αίσθημα ευθύνης που σας διακρίνει όλους, σας ζητώ να υπερψηφίσετε ένα νομοσχέδιο που αποτελεί ένα σημαντικό βήμα για μία ολοκληρωμένη φορολογική μεταρρύθμιση.
Ευχαριστώ πολύ.
(Χειροκροτήματα)","ΙΩΑΝΝΗΣ ΣΤΟΥΡΝΑΡΑΣ",168
"5115"," Ευχαριστούμε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5116"," Υπάρχουν τρεις τροπολογίες της Αντιπολίτευσης.","ΔΗΜΗΤΡΙΟΣ ΓΑΚΗΣ",79
"5117"," Θα το δούμε αυτό, κύριε συνάδελφε. Θα απαντήσει ξανά ο Υπουργός, αν θέλετε.
Θα ήθελα να ενημερώσω τους κυρίους συναδέλφους ότι έχουν ζητήσει το λόγο δύο συνάδελφοι επί προσωπικού, ο κ. Παπαδημούλης και ο κ. Μαριάς. Θα ακολουθήσουν οι τοποθετήσεις των Κοινοβουλευτικών Εκπροσώπων, δηλαδή του κ. Λαφαζάνη, του κ. Χρυσοχοΐδη και του κ. Βορίδη και η Βουλή θα διακόψει στις 16.30΄ μ.μ. και θα ξεκινήσει στις 18.00΄ μ.μ.. Έτσι το προγραμματίζουμε, για να γνωρίζουν οι συνάδελφοι που περιμένουν να πάρουν το λόγο.
Θα συνεχιστεί η συζήτηση και αύριο. Και όπως γίνεται κάθε φορά, κύριοι συνάδελφοι, οι εγγεγραμμένοι επί της αρχής προφανώς θα μιλήσουν και στη συζήτηση επί των άρθρων. Έχει και πρωινή και απογευματινή συνεδρίαση αύριο, η οποία, απ’ ό,τι με ενημερώνουν, θα είναι συνεχόμενη.
Το λόγο έχει ζητήσει ο κ. Μαριάς.
Ορίστε, κύριε Μαριά, έχετε το λόγο για ένα λεπτό, για να απαντήσετε σ’ αυτά που ειπώθηκαν.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, ήθελα να ενημερώσω τον συνάδελφο τον κ. Ψυχάρη, που αναφέρθηκε σε μένα και στο επονείδιστο χρέος, ότι αυτό είναι μία δουλειά που έπρεπε να έχει κάνει εδώ και πάρα πολύ καιρό η Κυβέρνησή σας, να έχει προσδιορίσει το ύψος του επονείδιστου χρέους. 
Εν πάση περιπτώσει, μην αγχώνεστε, μην ανησυχείτε, σύντομα θα έρθει η αντιμνημονιακή διακυβέρνηση, η οποία θα προσδιορίσει το ύψος του επονείδιστου χρέους και θα το διαγράψει. Οπότε, μην αγωνιάτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5118"," Ευχαριστούμε.
Ο κ. Παπαδημούλης, επίσης, έχει ζητήσει το λόγο επί προσωπικού.
Κύριε Παπαδημούλη, έχετε το λόγο για ένα λεπτό, να μας εξηγήσετε. Παρακαλώ, τοποθετηθείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5119"," Ευχαριστώ.
Πληροφορήθηκα όσο ήμουν στην Επιτροπή Παραγωγής και Εμπορίου ότι ένας Βουλευτής της κυβερνητικής πλειοψηφίας μου επετέθη προσωπικά με ανακριβείς ισχυρισμούς, προκαλώντας με να απαντήσω επί προσωπικού.
Ρώτησα να μάθω ποιος ήταν. Μου είπαν ότι ήταν ο Άδωνις Γεωργιάδης. Η δήλωση που έχω να κάνω είναι: Ε, τότε δεν έχει καμμία απολύτως σημασία! Τις προσωπικές επιθέσεις του εν λόγω Βουλευτή τις θεωρώ όχι ψόγο, αλλά έπαινο και για μένα προσωπικά και για το Συνασπισμό της Ριζοσπαστικής Αριστεράς!
(Χειροκροτήματα από την πτέρυγα του ΣΥΡΙΖΑ - ΕΚΜ)
Τώρα, επί της ουσίας στα είκοσι δευτερόλεπτα που μου απομένουν, αυτό που είπα -και το επαναλαμβάνω- είναι ότι πίσω από το αλαλούμ για το στικάκι προσπαθούν να κρύψουν οι κυβερνητικοί το μέγα σκάνδαλο της διαχείρισης της λίστας Λαγκάρντ και ότι ακόμη και τώρα που μιλάμε, που κάποιοι βιάζονται να βγάλουν πόρισμα, η Διεύθυνση Δίωξης του Οικονομικού Εγκλήματος της ΕΛΑΣ δεν έχει πάρει το αρχείο για να κάνει τις έρευνες.
Ευχαριστώ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"5120"," Ευχαριστούμε, κύριε Παπαδημούλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5121"," Κυρία Πρόεδρε, θα ήθελα το λόγο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5122"," Όχι, δεν σας επιτρέπω, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5123"," Κυρία Πρόεδρε, θέλω το λόγο.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5124"," Κύριε Γεωργιάδη, όχι! Το Προεδρείο σας λέει «όχι»…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5125"," Κυρία Πρόεδρε, θέλω το λόγο επί προσωπικού!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5126"," Ο Κανονισμός επιβάλλει να μου δώσετε ένα λεπτό.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5127"," Επίτηδες το κάνετε τότε, να ζητάτε επί προσωπικού το λόγο. Δεν σας τον δίνω, κύριε Γεωργιάδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5128"," Παρακαλώ πολύ…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5129"," Προκαλείτε επί προσωπικού συζήτηση, κύριε Γεωργιάδη, αν μου επιτρέπετε κι εμένα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5130"," Δεν είναι στη διακριτική σας ευχέρεια.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5131"," Θα μιλάμε δηλαδή επί προσωπικού και οι συνάδελφοι θα περιμένουν να πάρουν το λόγο για να τοποθετηθούν επί του νομοσχεδίου;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5132"," Έχετε την υποχρέωση να μου δώσετε το λόγο βάσει του Κανονισμού.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5133"," Θα περιμένετε τότε να κάνω μία ανακοίνωση προς το Σώμα.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της Αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένας μαθητές και μαθήτριες και ένας εκπαιδευτικός συνοδός τους από το Γενικό Λύκειο Ξυλοκάστρου.
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Βλέπετε πόσο ζωντανές συζητήσεις έχουμε εδώ. Καλή χρονιά σας εύχομαι και καλή πρόοδο!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5134"," Ο κ. Γεωργιάδης, κύρια Πρόεδρε.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"5135"," Είστε Πρόεδρος, κύριε Τασούλα; Μήπως να ανεβείτε εδώ; Ζηλεύετε τη θέση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5136"," Είναι φιλοδοξία μου.","ΚΩΝΣΤΑΝΤΙΝΟΣ ΤΑΣΟΥΛΑΣ",493
"5137"," Κύριε Γεωργιάδη, συγγνώμη για το έντονο ύφος αλλά σας παρακαλώ σεβαστείτε αυτό. Τοποθετηθείτε χωρίς πρόκληση, για να τελειώνουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5138"," Κυρία Πρόεδρε, υπάρχει Κανονισμός και νομίζω ότι εδώ έχουμε τον ορισμό του προσωπικού.
Δεν με εκπλήσσει η απάντηση του κ. Παπαδημούλη. Από το πρωί στο twitter, στο οποίο έχει γίνει πάρα πολύ συχνός επισκέπτης, πάρα πολλοί πολίτες, πολλοί περισσότεροι εμού, τον έχουν προκαλέσει να απαντήσει στα σενάρια συνομωσιολογίας τα οποία διακινούσε ο ίδιος εδώ και μέρες και φυσικά, έκανε ακριβώς το ίδιο που έκανε και στην Αίθουσα: «Έβαλε την ουρά στα σκέλια».
Αφού, όμως, δεν θέλει να απαντήσει σε μένα γιατί διακινούσε αυτός ο δήθεν σοβαρός άνθρωπος τέτοια σενάρια τόσο καιρό, θα παρακαλούσα, κυρίες και κύριοι συνάδελφοι, να μας απαντήσει στο συνάδελφο τον κ. Διαμαντόπουλο, ο οποίος δήλωσε σήμερα στον «ALPHA» ότι είναι οπαδός του αναρχισμού και άρα, αμφισβητεί την Κοινοβουλευτική μας Δημοκρατία. Θα ήθελα μια τοποθέτηση από τον κ. Παπαδημούλη, ο οποίος υποτίθεται είναι και σοβαρός, εάν κι αυτός υιοθετεί την καταδίκη της Κοινοβουλευτικής Δημοκρατίας και την αμφισβήτησή της, όπως τέθηκε από τον κ. Διαμαντόπουλο του ΣΥΡΙΖΑ στο ραδιοφωνικό σταθμό «ALPHA» πριν από λίγη ώρα. 
Γιατί ως γνωστόν, ο αναρχικός, κυρίες και κύριοι συνάδελφοι, δεν μπορεί να είναι κοινοβουλευτικός. Είναι άλλο πολίτευμα.
Ευχαριστώ πάρα πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5139"," Ευχαριστούμε, κύριε Γεωργιάδη. 
Τώρα, εάν πάρει το λόγο ο κ. Διαμαντόπουλος, δεν θα φταίει το Προεδρείο.
Κύριε Παπαδημούλη, έχετε το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5140"," Λιγότερο από ένα λεπτό θα χρειαστώ, κυρία Πρόεδρε. Δεν χρειάζεται το λεπτό.
Όσα μόλις είπε ο κ. Γεωργιάδης επιβεβαιώνουν απόλυτα ότι σωστά απάντησα όπως απάντησα πριν τρία λεπτά. Τελεία και παύλα!
Τα υπόλοιπα επί της ουσίας του μεγάλου σκανδάλου Λαγκάρντ θα τα πω στην ομιλία μου, μετά από λίγους ομιλητές.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"5141"," Ο κ. Διαμαντόπουλος έχει το λόγο για ένα λεπτό.
Ορίστε, κύριε Διαμαντόπουλε, έχετε το λόγο και σας παρακαλώ πολύ να μην προκαλέσετε, για να συνεχίσουμε τη συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5142"," Όχι, προς Θεού, κυρία Πρόεδρε.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"5143"," Υπάρχουν πιο ουσιαστικά θέματα τα οποία αυτήν τη στιγμή συμβαίνουν εδώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5144"," Απλά, αυτοί που έχουν καταλύσει την Κοινοβουλευτική Δημοκρατία, δεν μπορούν να ομιλούν, δεν έχουν το δικαίωμα.
Επιπλέον, τα καθεστωτικά Μέσα Μαζικής Ενημέρωσης με τα οποία τα έχει «βάλει» ο ΣΥΡΙΖΑ, απομονώνουν φράσεις. Είμαι Βουλευτής του ΣΥΡΙΖΑ – ΕΚΜ, δεσμεύομαι από την πολιτική του διακήρυξη και απλά αυτό που κάνουμε είναι να αναγνωρίζουμε τους ελευθεριακούς κοινωνικούς χώρους, τίποτα παραπάνω.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ - ΕΚΜ)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"5145"," Το λόγο έχει ο κ. Παναγιώτης Λαφαζάνης, Κοινοβουλευτικός Εκπρόσωπος του ΣΥΡΙΖΑ – Ενωτικού Κοινωνικού Μετώπου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5146"," Ευχαριστώ, κυρία Πρόεδρε.
Κατανοώ, βεβαίως, τη θέση του κ. Βενιζέλου, του Αρχηγού του ΠΑΣΟΚ. Θα έλεγα, όμως, ότι θα πρέπει να αποφύγει τον πανικό, γιατί ο πανικός πέραν των άλλων φέρνει και ψέματα ή ανακρίβειες ή αναλήθειες.
Πρώτη αναλήθεια, για να μην πω ψέμα, διότι θα ακουστεί λίγο άσχημα: Ουδέποτε κατετέθη καμμία ερώτηση για τα εξακόσια ονόματα της λίστας Λαγκάρντ. Ο Αρχηγός του ΠΑΣΟΚ πρέπει να ενημερώνεται καλύτερα πριν εκφωνήσει κάποιες κατηγορίες απ’ αυτό το Βήμα.
Δεύτερον. Μας είπε ότι βοά η «πιάτσα» πως τη λίστα Λαγκάρντ την έδωσαν στελέχη του ΣΥΡΙΖΑ στον κ. Βαξεβάνη. Το «βοά η πιάτσα» δεν είναι επιχείρημα για Αρχηγό κόμματος, διότι εάν κι εγώ επικαλεστώ την «πιάτσα» που βοά, μπορώ να λέω διάφορες κατηγορίες. Επιχείρημα. Και ποια είναι αυτή η «πιάτσα»; Πείτε μας ονόματα, για να ξέρουμε.
Το ίδιο έκανε με τα στελέχη του ΣΥΡΙΖΑ που έλεγαν ότι στη λίστα Λαγκάρντ περιλαμβάνονται και μέλη της οικογένειάς του. Ποια είναι τα περίφημα αυτά στελέχη; Κρυφά είναι; Όταν κατηγορούνται στελέχη του ΣΥΡΙΖΑ, στελέχη της Αξιωματικής Αντιπολίτευσης, δεν κατονομάζονται; Τότε οποιοσδήποτε εδώ σε αυτήν την Αίθουσα θα μπορούσε να απευθύνει κατηγορίες ανώνυμες για στελέχη της Νέας Δημοκρατίας ότι έκαναν εκείνο ή το άλλο, στελέχη του ΠΑΣΟΚ, στελέχη του οποιουδήποτε κόμματος. Είναι αυτό όμως συζήτηση; Είναι αντιπαράθεση; 
Κλείνω αυτό το κεφάλαιο, διότι θα έχουμε συζήτηση την επόμενη Πέμπτη για το θέμα της προκαταρκτικής επιτροπής. Θα έλεγα, όμως, στον κύριο Υπουργό το εξής. Κύριε Υπουργέ, προσέξτε κάποια πράγματα, διότι εδώ δεν είναι να ανεβαίνετε στο Βήμα και να μας βγάζετε λόγους γενικά και να ακολουθείτε πολιτικές βαρβαρότητας μέσα στο Υπουργείο σας. Σας το έχω πει επανειλημμένα από αυτό το Βήμα. Ξέρετε ότι υπάρχουν άνθρωποι σε αυτήν τη χώρα που ζουν με 300 ευρώ το μήνα. Μπορεί να μην το διανοείστε, να μην το έχετε αντιληφθεί ότι υπάρχει και αυτός ο μισθός με τον οποίον ζουν οικογένειες, με 300 ευρώ το μήνα, αλλά υπάρχουν. Και αυτές τυχαίνει να είναι και γυναίκες με παιδιά και να είναι ηλικίας πενήντα και πενήντα πέντε και εξήντα χρόνων και να είναι και καθαρίστριες, να πλένουν για να επιβιώσουν με 300 ευρώ. 
Και έρχεστε εσείς, μέγας εκσυγχρονιστής, για να σώσετε τη χώρα και λέτε τριακόσιες και πλέον καθαρίστριες, που καθαρίζουν τις εφορίες, που παίρνουν 300 ευρώ το μήνα, στο δρόμο, γιατί είναι παράνομες οι συμβάσεις. Τι συμβάσεις είχαν τα τελευταία χρόνια; Συμβάσεις ενός μήνα. Εσείς τις φτιάχνατε τις συμβάσεις. Δεν αναφέρομαι προσωπικά, εννοώ στο Υπουργείο Οικονομικών. Έχει συνέχεια το Υπουργείο Οικονομικών. Συμβάσεις ενός μήνα, 300 ευρώ, τετράωρη απασχόληση, για να καθαρίζουν. Και ξέρετε από πού τις πληρώνατε; Σας το έχω πει και αυτό. Από τον κωδικό  που λέει «υλικά καθαρισμού». Και έρχεστε τώρα –μεγάλη πράξη!- και λέτε «στο δρόμο εσείς». Γιατί; Έχετε τέτοιο δικαίωμα να το κάνετε; Και ζώα να είχατε στο Υπουργείο σας, δεν θα τα μεταχειριζόσασταν με αυτόν τον τρόπο, όχι γυναίκες οι οποίες βγάζουν το ψωμί τους με αυτόν τον τρόπο. 
Και μιλάτε ύστερα, κύριοι των συγκυβερνώντων κομμάτων και ιδιαίτερα κύριοι της Νέας Δημοκρατίας, για βία; Δεν το κατάλαβα. Αυτό δεν είναι βία; Δεν είναι τρομοκρατία; Δεν είναι; Θα βγει ο κύριος νομικός εδώ και θα μας πει ότι δεν είναι αυτό βία.","ΠΑΝΑΓΙΩΤΗΣ ΛΑΦΑΖΑΝΗΣ",279
"5147"," Δεν είναι.","ΜΑΥΡΟΥΔΗΣ ΒΟΡΙΔΗΣ",69
"5148"," Ε, όχι, κύριοι! Συνεχίστε αυτές τις πολιτικές επιλογές! Δεν υπάρχει χειρότερη βία από έναν άνθρωπο που δουλεύει δέκα και δεκαπέντε χρόνια, έχει φτάσει σε μια μεγάλη ηλικία, ζει την οικογένειά του πάμφτωχος και ξαφνικά βρίσκεται στο δρόμο, γιατί είπατε τώρα «δεν είναι υλικό καθαρισμού για να τον πληρώνω». Η ωμή, η πιο άγρια βία είναι αυτό. Η πιο άγρια και ωμή τρομοκρατία είναι αυτό και τρομοκρατείτε όλη την κοινωνία με τις επιλογές σας. Το μισό εργασιακό δυναμικό της χώρας το έχετε βγάλει άνεργο. Στους νέους η μεγάλη πλειοψηφία είναι άνεργοι. Έχετε διαμορφώσει μισθούς πείνας και εξευτελισμού των 300 ευρώ και έρχεστε από την άλλη και τους διώχνετε και τους πετάτε στο δρόμο. Και μας μιλάτε εδώ για φορολογικό νομοσχέδιο και φορολογική δικαιοσύνη; Θα σώσετε καμμιά χώρα έτσι; Κατευθείαν στον γκρεμό την πάτε.
Περιμένω μια απάντησή σας για το θέμα των καθαριστριών, κύριε Υπουργέ. Εντάξει η φορολογική σας πολιτική, εντάξει τα μεγάλα σχέδια, εντάξει να μας λέτε εδώ διάφορα, αλλά υπάρχουν και κάποιες καθαρίστριες τις οποίες δεν έχετε δικαίωμα να τις πετάτε στο δρόμο. 
Και θα προσέθετα επίσης κάτι για το Ταχυδρομικό Ταμιευτήριο. Από μέρα σε μέρα λένε ότι θα έχουμε εξελίξεις, κύριε Υπουργέ, με το Ταχυδρομικό Ταμιευτήριο. Είστε έτοιμοι να το πουλήσετε και αυτό. Και σας προτείναμε και κάναμε πρόταση τροπολογίας για το Ταχυδρομικό Ταμιευτήριο. Τι πάτε να κάνετε με το Ταχυδρομικό Ταμιευτήριο; Τα ίδια και χειρότερα με την Αγροτική Τράπεζα; Έχετε βρει και την τράπεζα για να προσφέρετε το φιλέτο και θα της δώσετε και δώρο από πάνω; Ή θα το πάτε στο Ταμείο Χρηματοπιστωτικής Σταθερότητας το Ταχυδρομικό Ταμιευτήριο; Πού πάτε; Γιατί δεν ενημερώνετε τη Βουλή; Η χώρα ιδιοκτησία σας είναι; Βασικός μέτοχος είσαστε εσείς. Πρέπει να ενημερώσετε τη Βουλή τι θα γίνει με το Ταχυδρομικό Ταμιευτήριο. 
Αυθαίρετα κάνατε τις τέσσερις συστημικές τράπεζες. Οι εκθέσεις που υπάρχουν από τις εταιρείες στις οποίες εσείς παραγγείλατε τις εκθέσεις βγάζουν το Ταχυδρομικό Ταμιευτήριο την πιο υγιή τράπεζα. Και σας προκαλούμε. Δώστε τώρα στη δημοσιότητα τις εκθέσεις για την πορεία και τη θέση των τραπεζών. Γιατί τις κρατάτε στα συρτάρια σας; Δώστε τις στη δημοσιότητα για να ξέρουμε τι γίνεται. Σας λέμε για το Ταχυδρομικό Ταμιευτήριο, επειδή ξέρουμε τις εκθέσεις αυτές, τις πληροφορηθήκαμε. Αν δεν είναι έτσι, διαψεύστε μας αλλά να μας διαψεύσετε με δημοσίευση της έκθεσης. Λένε αυτές οι εκθέσεις, λοιπόν, ότι το Ταχυδρομικό Ταμιευτήριο είναι η πιο υγιής τράπεζα, με το πιο υγιές χαρτοφυλάκιο. Από πού, λοιπόν, τη βγάζετε μη συστημική και ποιος ορίζει τις συστημικές τράπεζες και πάτε να την ξεπουλήσετε και με προίκα από πάνω; Δεν έχετε κανένα δικαίωμα να το κάνετε και σας προκαλώ να πάρετε θέση, προτού ακούσουμε τα κακά μαντάτα με το Ταχυδρομικό Ταμιευτήριο, και να μας εξηγήσετε στη Βουλή. Αυτή είναι η δουλειά σας. Να μας εξηγήσετε τι κάνετε, ποια είναι η πολιτική σας στο θέμα των τραπεζών. 
Μας φέρατε, επίσης, φορολογικό νομοσχέδιο χωρίς έκθεση του Γενικού Λογιστηρίου που να αφορά τα ποσά, το δημοσιονομικό κόστος ή όφελος, σε κάθε ρύθμιση. Να μας το φέρετε, να δούμε. Πού είναι η έκθεση του Γενικού Λογιστηρίου; Πώς θα κρίνουμε εμείς τις ρυθμίσεις; Στοιχειωδώς πώς θα τις κρίνουμε. Και μας βγάζετε ένα νούμερο 2.307.000.000, αν δεν κάνω λάθος. Δεκατρία - δεκατέσσερα τα μέτρα, 2.300 οι φόροι, πού πάνε; Όλα αυτά μέσα στο 2013. Και μας λέτε ότι στο τέλος του 2013 θα έχουμε και ανάπτυξη. Αυτά σπουδάσατε ως καθηγητής, ότι «θα βάλω μέτρα σε μια οικονομία, η οποία βρίσκεται σε βαθειά ύφεση, περίπου 20 δισεκατομμύρια και θα τα υφαρπάξω από την κοινωνία και στο τέλος του χρόνου θα έχουμε αναπτυξιακή πορεία»; Πείτε μου ένα εγχειρίδιο που τα λέει αυτά. Ποιο είναι αυτό το εγχειρίδιο-θαύμα το οποίο σπουδάσατε; Αλλά προφανώς δεν υπάρχουν τέτοια εγχειρίδια. Αυτά που υπάρχουν είναι τροϊκανές εντολές που θέλουν τη διάλυση αυτής της χώρας, τροϊκανές κατευθύνσεις και εσείς έχετε παραδοθεί και έρχεστε εδώ πέρα και μας λέτε λόγια του αέρα.
Φόρος πετρελαίου. Κοιτάξτε τι ακούμε. Εδώ παγώνει ο κόσμος σε όλη την Ελλάδα και ιδιαίτερα στη βόρειο Ελλάδα και έρχεστε να μας πείτε ότι πατάξατε κατά 30% το λαθρεμπόριο στα καύσιμα. Δεν κατάλαβα. Δηλαδή, για να πατάξετε το λαθρεμπόριο, πρέπει να παγώσουν οι άνθρωποι; Αυτή είναι η επιλογή σας; Αυτή είναι η λογική σας; Να μας το εξηγήσετε αυτό το πράγμα. Αλλά εν πάση περιπτώσει, πώς ξέρετε ότι έχετε καταπολέμηση 30% του λαθρεμπορίου; Πού το γνωρίζετε αυτό; Από πού μπορεί να προκύψει αυτό; Ξέρετε τους λαθρέμπορους; Πιάσατε κανέναν;
Ξέρετε πώς διακινείται και το αντιμετωπίσατε; Ή σας κάνουν διάφορες εκτιμήσεις για να κάνετε επικοινωνιακή πολιτική από το Βήμα της Βουλής περί πάταξης λαθρεμπορίου; Κοιτάξτε. Εδώ υπάρχουν άνθρωποι σε αυτήν τη χώρα και οι άνθρωποι αυτοί υποφέρουν. Και αυτές οι πολιτικές που εφαρμόζετε τους εξαθλιώνουν και τους οργίζουν, τους αγανακτούν. Αυτό πρέπει να λάβετε υπ’ όψιν σας.
Και ερχόμαστε εδώ πέρα και λέμε: «Φορολογική δικαιοσύνη». Τι φορολογική δικαιοσύνη; Δεν μου λέτε; Όταν στο κατώτατο πλήρωμα,  το Ναυτικό, οι μούτσοι, οι λοστρόμοι, αυτοί οι οποίοι κάνουν τη βαριά δουλειά στο πλοίο, τους αυξάνετε πάνω από τρεις φορές τη φορολογία, το θεωρείτε αυτό φορολογική δικαιοσύνη; Εγώ σας λέω. Θα τολμούσατε να βάλετε στις τράπεζες και σε μια στιγμή να αυξάνατε πάνω από τρεις φορές τη φορολογία τους; Θα τολμούσατε να το κάνετε στις επιχειρήσεις; Και όμως, το κάνετε στα κατώτατα πληρώματα των ναυτικών. Το λέω γιατί ξέρω από τους ναυτικούς μας, από τον Πειραιά, ξέρω ότι έχουν μεγάλη ανεργία. Αυτό ήταν ένα κίνητρο και για τη ναυτοσύνη να κάνουν μια δουλίτσα εκεί να επιβιώσουν οι άνθρωποι. Και έρχεσθε και μας λέτε τώρα «πάνω από τρεις φορές ο φόρος» σε μία χρονιά. Είναι λογικά αυτά τα πράγματα; Αντέχουν σε οποιαδήποτε κριτική; 
Επίσης, τι κάνετε με τη φορολογία σας;  Στις ανώνυμες εταιρείες από 25% το φόρο στα μερίσματα το κάνετε 10%, δυόμισι φορές κάτω. Τρεις φορές επάνω ο λοστρόμος στη φορολογία, δυόμισι φορές κάτω ο μερισματούχος. Είναι φορολογική λογική αυτή;
Και να σας πω κάτι; Γιατί οι θυγατρικές των πολυεθνικών στην Ελλάδα  δεν πληρώνουν φόρο για τα μερίσματα; Μου είπατε «η κοινοτική οδηγία». Εσείς τι κάνατε για αυτήν την κοινοτική οδηγία; Έχετε άλλη άποψη; Έχετε άλλη θέση ή δουλεύετε για τη νεοαποικιοκρατία μέσα στην Ευρωπαϊκή Ένωση για μία χούφτα χώρες που χρησιμοποιούν την περιφέρεια για να στέλνουν τις πολυεθνικές τους, να κάνουν επενδύσεις οι πολυεθνικές τους και να είναι και αφορολόγητες; Πού; Εκεί που βγάζουν τα κέρδη. Τα μερίσματα των θυγατρικών εταιρειών φεύγουν για τις πολυεθνικές, τις μητρικές, γιατί; Και αυτός είναι αθέμιτος ανταγωνισμός για τις εγχώριες εταιρείες. Εντελώς αθέμιτος!
Αυτά τα ποσά που λέτε ότι θα πάρετε από αυτό το νομοσχέδιο, αν σε δύο εταιρείες στη «VODAFON» και στην «AMSTEL» είχατε φορολογήσει τα μερίσματά τους, θα τα είχατε εισπράξει τα τελευταία χρόνια, μιλάω για τρία-τέσσερα χρόνια. Η «VODAFON» πάνω δύο δισεκατομμύρια μερίσματα έστειλε αφορολόγητα στη μητρική της και η «ΑMSTEL» περίπου ένα δισεκατομμύριο. Να τα λεφτά που θα πάρετε από το φορολογικό νομοσχέδιο. Και οι πολεθνικές αυτές είναι πάμπολλες, έχουν τα φιλέτα της ελληνικής οικονομίας. Και οι γερμανικές θυγατρικές ιδιαίτερα είναι πολλές στη χώρα μας.
Από πού και ως πού, λοιπόν, αυτές θα έχουν αυτό το υπερπρονόμιο; Γιατί να το έχουν αυτό  το υπερπρονόμιο; Και γιατί θα πρέπει να υπάρχει αυτή η περίφημη ασυλία για αγορά επιχειρήσεων, αγορά μετοχών, αγορά ομολόγων; Γιατί αυτή η ασυλία; Γιατί να μη δηλώνονται και να ελέγχονται ως τεκμήρια στις φορολογικές δηλώσεις; Γιατί; Είναι αναπτυξιακά αυτά; Αυτές είναι οι λογικές, έχουμε κάνει πλυντήριο τα ομόλογα, τις μετοχές, την αγορά μεριδίων σε επιχειρήσεις και ο καθένας μπορεί να πηγαίνει τα λεφτά του και να τα ανακυκλώνει μέσα από εκεί.","ΠΑΝΑΓΙΩΤΗΣ ΛΑΦΑΖΑΝΗΣ",279
"5149"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5150"," Τελειώνω, κυρία Πρόεδρε.
Αυτά είναι τα μέτρα που έπρεπε να πάρετε. Και εσείς αντί γι’ αυτό έρχεσθε εδώ πέρα να κατεβάσετε δυόμισι φορές το φόρο στις μεγάλες επιχειρήσεις την ώρα που για τις μικρές και πολύ μικρές επιχειρήσεις έρχεσθε να κάνετε φορολογικό αφανισμό με συντελεστές 26% και 33%, αλλάζοντας στην ουσία το φορολογικό καθεστώς για τις ομόρρυθμες και τις ετερόρρυθμες εταιρείες. Το αλλάξατε ριζικά για να το πάτε στο 26% και στο 33%. Δηλαδή, τη μικρή επιχείρηση θα τη λιώσουμε, θα την πατήσουμε και τη μεγάλη επιχείρηση θα την ευνοήσουμε. Αυτή είναι η λογική του νομοσχεδίου που τη θεωρείτε δίκαιη; Και οι πολυεθνικές βεβαίως δεν θα πληρώνουν καθόλου φόρο.
Πολλά τα θέματα","ΠΑΝΑΓΙΩΤΗΣ ΛΑΦΑΖΑΝΗΣ",279
"5151"," Κλείστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5152"," Μάλιστα.
Αυτό το φορολογικό νομοσχέδιο δεν είναι μεταρρύθμιση με τη θετική έννοια, είναι αντιμεταρρύθμιση. Είναι ένα φορολογικό νομοσχέδιο της αρπαχτής, τροϊκανών για να μπαλώσει πολύ περισσότερο τις μαύρες τρύπες σας τις οποίες θέλετε να μπαλώσετε προκειμένου να δώσετε καλές εξετάσεις από τη Δευτέρα στο Eurogroup, αλλά έτσι δεν αντιμετωπίζετε κανένα πρόβλημα της χώρας.","ΠΑΝΑΓΙΩΤΗΣ ΛΑΦΑΖΑΝΗΣ",279
"5153"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5154"," Και πολύ περισσότερο, κύριε  Υπουργέ, κάνετε το μεγάλο ατόπημα να μας φέρετε Παρασκευή ή Σάββατο επτά πράξεις νομοθετικού περιεχομένου με κατεπείγοντα χαρακτήρα, να τις πάτε στην επιτροπή Σαββατιάτικα ή αύριο που δεν μπορεί να λειτουργήσει επιτροπή οικονομική εφόσον θα έχουμε Ολομέλεια για το φορολογικό, να τις πάτε Σαββατιάτικα επτά πράξεις νομοθετικού περιεχομένου εκ των οποίων μία μεγάλη δανειακή σύμβαση και τη Δευτέρα να τις φέρετε με κατεπείγοντα χαρακτήρα στην Ολομέλεια για να τις ψηφίσουμε, επτά νομοσχέδια στη συσκευασία του ενός και μάλιστα πράξεις νομοθετικού περιεχομένου σε διαδικασία εξπρές.","ΠΑΝΑΓΙΩΤΗΣ ΛΑΦΑΖΑΝΗΣ",279
"5155"," Κλείστε, παρακαλώ, θα τα πούμε πάλι αυτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5156"," Και ο κ. Γεωργιάδης υπερασπίζεται κατά τα άλλα τον κοινοβουλευτισμό απέναντι στον κ. Διαμαντόπουλο. Να τον χαίρεσθε αυτόν τον κοινοβουλευτισμό.","ΠΑΝΑΓΙΩΤΗΣ ΛΑΦΑΖΑΝΗΣ",279
"5157"," Κλείστε, παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5158"," Αυτό είναι κατάλυση της Κοινοβουλευτικής Δημοκρατίας. Αν δεν ακούσατε, ενημερωθείτε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"5159"," Ακούσαμε!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"5160"," Το λόγο έχει ο Κοινοβουλευτικός Εκπρόσωπος του ΠΑΣΟΚ, κ. Μιχάλης Χρυσοχοΐδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5161"," Είναι παρήγορο ότι ο κ. Λαφαζάνης σε αυτήν του την παρέμβαση ως Κοινοβουλευτικός Εκπρόσωπος άρχισε να διορθώνει τη ρητορική του και να κατεβάζει τους τόνους των προηγούμενων ημερών σε σχέση με το επίκαιρο ζήτημα της λίστας Λαγκάρντ.","ΜΙΧΑΗΛ ΧΡΥΣΟΧΟΪΔΗΣ",554
"5162"," Όποιος πεινάει, καρβέλια ονειρεύεται!","ΣΤΕΦΑΝΟΣ ΣΑΜΟΪΛΗΣ",452
"5163","  Σας παρακαλώ! Αφήστε τον κύριο εκπρόσωπο να μιλήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5164"," Καρβέλια ονειρευόσασταν εσείς τόσον καιρό, οι οποίοι δυστυχώς πολλοί από εσάς μετατραπήκατε σε εισαγγελείς και δικαστές και αποδίδετε δικαιοσύνη στα πάνελς.
Κυρίες και κύριοι συνάδελφοι, τρέφω προσωπικά βαθύ και ανυπόκριτο σεβασμό στη δικαιοσύνη. Υπάρχει ένα ζήτημα που τρέχει αυτήν τη στιγμή ως έρευνα στη δικαιοσύνη. Είμαι βέβαιος ότι η δικαιοσύνη θα αποδώσει ευθύνες εκεί που πρέπει και σε όσους πρέπει.
Το ερώτημα είναι γιατί εσείς σπεύσατε να αποδώσετε ποινικές ευθύνες σε πρόσωπα, σε πολίτες, σε πολιτικά πρόσωπα, γίνεστε δικαστές χωρίς να έχετε καν ενδείξεις, όχι στοιχεία και αποδείξεις, αλλά χωρίς να έχετε καν ενδείξεις! Και αυτό αποτελεί έναν κίνδυνο. Και αυτό σημαίνει ότι δεν έχετε διδαχθεί από τα μαθήματα της ιστορίας όταν η παλαιοδεξιά του ’40 και του ’50 προσήγαγε τότε πολίτες προοδευτικούς για τα φρονήματά τους. Και τότε αποδίδονταν κατηγορίες άδικες στηριγμένες στη θεωρία της συνωμοσίας. Το ίδιο κάνετε σήμερα. Και προσέξτε, γιατί αυτά είναι πάρα πολύ επικίνδυνα μονοπάτια για τη δημοκρατία, για το πολίτευμα, για το πολιτικό μας σύστημα, για τη δικαιοσύνη.
Όπως επίσης και οι άλλοι συνάδελφοι των άλλων κομμάτων που παραπέμπουν τον κ. Παπαδήμο ο οποίος εκλήθη στη χώρα να συνδράμει με την παρουσία του σε μία περίοδο όπου η Ελλάδα  γκρεμιζόταν και τώρα πάνε να του αποδώσουν ποινικές ευθύνες στηριγμένες πάνω σε θεωρίες συνωμοσίας. Όπως επίσης αποδίδουν ποινικές ευθύνες στον Γιώργο Παπανδρέου γιατί με τις αποφάσεις τότε της κυβέρνησης και της Βουλής η Ελλάδα  μπήκε στο μηχανισμό στήριξης.
Αυτά, λοιπόν, είναι μία ευκαιρία να ξεκαθαρίσουν κιόλας εδώ στην πολιτική συζήτηση που θα γίνει στη Βουλή. Αλλά το να αποδίδετε –επαναλαμβάνω- ποινικές ευθύνες σε πρόσωπα χωρίς στοιχεία και ενδείξεις, αυτό είναι απαράδεκτο και είναι μία κατάπτυστη ενέργεια και είναι μία ευκαιρία να την πάρετε πίσω την πρόταση την οποία κάνατε.
Έρχομαι στα ζητήματα του φορολογικού νομοσχεδίου. Για μία ακόμα φορά ακούσαμε την ορολογία, τη ρητορική της τροϊκανής Κυβέρνησης, της «αρπαχτής» και μία σειρά άλλα ζητήματα, όπως επίσης άκουσα τις προηγούμενες μέρες από στελέχη του ΣΥΡΙΖΑ να αποκαλούν υποτελή τη συμπεριφορά της Κυβέρνησης γιατί ο Σαμαράς, ο Πρωθυπουργός, επισκέφθηκε το Βερολίνο το οποίο όμως εσείς ζητάτε με πολύ μεγάλη επιμονή και διαρκή αιτήματα να επισκεφθείτε για να γίνετε δεκτοί έστω και από κάποιον Υπουργό. Επιτέλους, φθάνει τόση υποκρισία. Δεν απευθύνεστε σε πολίτες τρίτης κατηγορίας. Έχουν κρίση οι Έλληνες. 
Σήμερα, λοιπόν, συζητάμε για ένα νομοσχέδιο το οποίο ουσιαστικά δεν αποτελεί μία ολοκληρωμένη φορολογική προσέγγιση αλλά κάποιες διατάξεις που θα οδηγήσουν μεσοπρόθεσμα στη σύνταξη ενός ολοκληρωμένου φορολογικού νομοσχεδίου, μίας ολοκληρωμένης φορολογικής πολιτικής. Αυτό είναι κρίσιμο διότι αυτήν τη στιγμή το ζητούμενο για τη χώρα, το μοναδικό ζητούμενο, αν θέλετε, είναι να πείσει τους πολίτες ότι η Κυβέρνηση διακρίνεται για τη φορολογική της δικαιοσύνη και τη φορολογική ισότητα ανάλογα με τα εισοδήματα του καθενός και ταυτόχρονα να πείσει τις κυβερνήσεις των ξένων χωρών και τους λαούς των ξένων χωρών ότι εμείς εδώ έχουμε αποφασίσει να φτιάξουμε ένα κράτος δικαίου. Άρα, λοιπόν, το θέμα της φορολογικής δικαιοσύνης αναδεικνύεται σε κρισιμότατο ζήτημα αφού συνδέεται με την κοινωνική δικαιοσύνη και με την εμπιστοσύνη του κόσμου απέναντι στην πολιτική και τις σχέσεις κράτους-πολίτη.
Τι θέλουμε να έχουμε από ένα φορολογικό νομοσχέδιο; Πρώτα-πρώτα την απλότητά του, την απλούστευσή του. Θέλουμε συμπύκνωση όλων των μέχρι σήμερα φορολογικών διατάξεων σε ένα πολύ μικρό, πρακτικό και «εύπεπτο» νομοσχέδιο για τους πολίτες και ταυτόχρονα πολύ αποτελεσματικό στην εφαρμογή του. 
Για παράδειγμα, το ζήτημα του κάθε χρόνο εκδιδομένου Κώδικα Βιβλίων και Στοιχείων πρέπει να σταματήσει. Είναι ένα τεράστιο βιβλίο το οποίο βγάζουν κάποιοι, εξοικονομώντας μάλιστα πάρα πολλά χρήματα, αλλά στην ουσία αυτό βλάπτει τους πολίτες. Απλούστευση, λοιπόν, ένα απλό φορολογικό νομοσχέδιο.
Δεύτερον, θέλουμε ένα δίκαιο φορολογικό νομοσχέδιο. Άκουσα προηγουμένως τον Υπουργό και άλλους συναδέλφους, άκουσα τον κ. Βορίδη που αναφερόταν στο ζήτημα των ελευθέρων επαγγελματιών με αφορμή την ένσταση αντισυνταγματικότητας. Κοιτάξτε, αν μέσα σ’ αυτήν την Αίθουσα εξακολουθούμε να υπερασπιζόμαστε λογικές σαν κι αυτές που κυριαρχούσαν στη φορολογία εισοδήματος των ελεύθερων επαγγελματιών, τότε σημαίνει ότι δεν είμαστε κοινωνικά δίκαιοι και δεν αντιλαμβανόμαστε ποιο είναι το ζητούμενο σήμερα, γιατί έτσι την πληρώνουν πάντα οι γνωστοί ύποπτοι συνταξιούχοι και οι μισθωτοί, γιατί όλοι δηλώνουν τελικά στο όριο του αφορολογήτου. 
Η κοινωνική δικαιοσύνη σήμερα έγκειται στο γεγονός ότι θα πρέπει να στηριχθούν όλες οι αδύναμες ομάδες του πληθυσμού, οι κοινωνικά και οικονομικά αδύναμες. Πώς; Όχι με γενικές ρυθμίσεις αλλά με στοχευμένες ρυθμίσεις ώστε να παίρνουν από το κοινωνικό κράτος γενναιόδωρα αυτοί που δικαιούνται τη βοήθεια και το επίδομα και όχι όλοι, γιατί το «όλοι» δημιουργεί στρεβλώσεις και μεγάλες κοινωνικές αδικίες. 
Το τρίτο στοιχείο είναι το αναπτυξιακό, δηλαδή κατά πόσο το ίδιο το φορολογικό νομοσχέδιο δημιουργεί συνθήκες υγιούς ανταγωνισμού μεταξύ των επιχειρήσεων και δεν δημιουργεί στρεβλώσεις. 
Επίσης, το φορολογικό νομοσχέδιο δημιουργεί κίνητρα για την ανάπτυξη και τις επενδύσεις και σταθερότητα. Αν κάτι είναι ζητούμενο από τη σημερινή Ελλάδα, από τη σημερινή Κυβέρνηση, από τα σημερινά κόμματα που αποτελούν την Κυβέρνηση, αν κάτι είναι ζητούμενο σήμερα από τη χώρα μας, αυτό είναι η πολιτική, η οικονομική και η φορολογική σταθερότητα, δηλαδή να γνωρίζει κανείς πού θα πάει, με ποιον τρόπο θα πάει, σε πόσο χρόνο θα τελειώσει και σε πόσα χρόνια θα υπάρχει αυτό το καθεστώς, διαφορετικά δεν θα προσελκύσουμε ξένες επενδύσεις που είναι αναγκαίες για να αυξηθεί η απασχόληση στη χώρα μας.
Θέλω να αναφερθώ σε ορισμένα ιδιαίτερα ζητήματα όπως είναι το θέμα του πετρελαίου θέρμανσης. Αγαπητοί συνάδελφοι, μπορεί ο καθένας να έχει τις επιμέρους απόψεις του, όμως το θέμα είναι πολύ καθαρό. Μία γενικευμένη ρύθμιση περί μειωμένης τιμής του πετρελαίου θέρμανσης οδήγησε στο να εξοικονομούν εκατό οικογένειες δισεκατομμύρια κάθε χρόνο και αυτοί ήταν λαθρέμποροι και κακοποιοί. Θα συνεχίσουμε αυτό το καθεστώς ή θα ανοίξουμε μία νέα περίοδο όπου οι πραγματικά έχοντες ανάγκη θα παίρνουν ένα γενναίο επίδομα θέρμανσης για να μην υποστούν προβλήματα από το χειμώνα; Το ζήτημα της εξίσωσης δεν πρέπει να εξαντληθεί στο τραπέζι αυτό και τούτο διότι αυτή ήταν μία καταστροφική πολιτική η οποία τελικώς αποβαίνει σε βάρος των φτωχών συμπολιτών μας. Δεν είναι αυτό κοινωνική δικαιοσύνη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε. 
Με την ευκαιρία αυτή, κύριε Υπουργέ, κύριε Μαυραγάνη, γιατί εσείς προφανώς θα ασχοληθείτε, θα ήθελα να ολοκληρώσω με το ζήτημα των εισροών και εκροών στη λιανική πώληση των καυσίμων, διότι και από κει νομίζω ότι θα εξοικονομήσουμε πολύ σημαντικά ποσά. Ας κάνουμε, λοιπόν, μία δαπάνη είτε μέσω του ΕΣΠΑ είτε μέσω του προϋπολογισμού για να ολοκληρώσουμε.
Ακούγοντας προηγουμένως τον κ. Λαφαζάνη αλλά και άλλους συναδέλφους οι οποίοι καλοπροαίρετα κάνουν μία σειρά από προτάσεις, θα πω το εξής: Κυρίες και κύριοι συνάδελφοι, ζούμε σε μία εποχή όπου εργαζόμαστε και κινούμαστε σε μία Ευρώπη η οποία έχει τετρακόσια πενήντα έως πεντακόσιια εκατομμύρια καταναλωτές, η οποία έχει μία ενιαία, ελεύθερη αγορά όπου κινούνται ελεύθερα υπηρεσίες, προϊόντα, άνθρωποι. Ακούμε, λοιπόν, εδώ για διάφορες ρυθμίσεις εσωτερικού χαρακτήρα, δηλαδή εθνικού χαρακτήρα, οι οποίες όμως δεν μπορούν να εφαρμοστούν και δεν πρέπει να εφαρμοστούν, διότι δεν έχουν σχέση με την πραγματική ανταγωνιστικότητα της οικονομίας. 
Η πραγματική ανταγωνιστικότητα της οικονομίας μας εντοπίζεται σ’ αυτό που είπε ο Υπουργός προηγουμένως. Έχουμε 24 δισ. εξαγωγές, κύριοι συνάδελφοι. Ξέρετε τι σημαίνει αυτό; Αν φέτος το ΑΕΠ της χώρας είναι 180 δισ, αυτό σημαίνει ότι θα πάμε περίπου στο 15% του ΑΕΠ.","ΜΙΧΑΗΛ ΧΡΥΣΟΧΟΪΔΗΣ",554
"5165"," Τόσο λίγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"5166"," Δεν είναι καθόλου λίγο. Το 180 είναι λίγο, κύριοι συνάδελφοι, αλλά το 180 μπορεί να αυξηθεί μόνο έτσι. Αν σκεφθείτε, δηλαδή, ότι πριν από τέσσερα χρόνια είχαμε μείον 14% έλλειμμα εμπορικού ισοζυγίου, αυτό είναι θαύμα. Αυτό είναι το θαύμα της σημερινής Ελλάδας και έτσι η Ελλάδα μπορεί ξανά να αναπτύξει ένα βηματισμό και να φτιάξει μία ανταγωνιστική και εξωστρεφή οικονομία με θέσεις εργασίας. Υπάρχει το ζήτημα της συμφωνίας «COSCO», «HEWLETT PACKARD». Είναι 110 δισ. στο Ρότερνταμ σήμερα. Εκατόν δέκα δισεκατομμύρια είναι αυτό το «πακέτο» της συμφωνίας. Αυτό έρχεται στην Ελλάδα, στον Πειραιά. Το αργότερο μέσα σε δέκα χρόνια θα ολοκληρωθεί. Η Ολλανδία έχει 810 δισ. ΑΕΠ. Τα 110, λοιπόν, έρχονται στην Ελλάδα.
Ευχαριστώ, κυρία Πρόεδρε.
(Χειροκροτήματα)","ΜΙΧΑΗΛ ΧΡΥΣΟΧΟΪΔΗΣ",554
"5167"," Ευχαριστούμε τον κύριο συνάδελφο.
Ο Κοινοβουλευτικός Εκπρόσωπος της Νέας Δημοκρατίας κ. Βορίδης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5168"," Ευχαριστώ, κυρία Πρόεδρε.
Κύριοι συνάδελφοι, η συζήτηση για το φορολογικό νομοσχέδιο δεν έχει αποφύγει –τουλάχιστον στην παρούσα φάση της- να περιστραφεί γύρω από τέσσερα βασικά επιχειρήματα εκ των οποίων τα τρία αποτελούν το απόλυτο κλισέ της Αριστεράς. Το ένα έχει ένα νόημα να το συζητάει κανείς πιο σοβαρά. 
Το πρώτο κλισέ της Αριστεράς είναι το εξής: «Ευημερούν οι αριθμοί, υποφέρουν οι άνθρωποι». Το δεύτερο κλισέ είναι: «Δεν φορολογούνται οι πλούσιοι, η λύση είναι να τα πάρουμε από τους πλούσιους». Το τρίτο κλισέ είναι: «Φόρους πληρώνουν τα συνήθη υποζύγια». Το τέταρτο, το οποίο είναι ένα πολύ πιο σοβαρό θέμα, είναι το ζήτημα της φοροδιαφυγής.
Θέλω να αναφερθώ –γιατί νομίζω ότι έχει ενδιαφέρον- στην αμηχανία της Αριστεράς –κυρίως όπως αυτή εκφράζεται σήμερα από την Αξιωματική Αντιπολίτευση- στο το συγκεκριμένο νομοσχέδιο γιατί προφανώς υπάρχει μία δυσκολία με τα συγκεκριμένα κλισέ, γιατί προφανώς υπάρχει μία διαφορά πολιτικής πια.
Κατ’ αρχάς, ας συζητήσουμε γι’ αυτό το περίφημο «ευημερούν οι αριθμοί, αλλά υποφέρουν οι άνθρωποι». Εδώ υπάρχει ένα πολύ απλό ερώτημα. Άραγε, όταν μιλάμε για οικονομική ευημερία των ανθρώπων, μπορούμε να την αποσυνδέσουμε από αριθμούς; Η οικονομική ευημερία των ανθρώπων είναι άμεσα συνδεδεμένη με τους αριθμούς, γιατί η οικονομία μετράται σε αριθμούς. Δεν έχουμε άλλον τρόπο να το κάνουμε αυτό. 
Υπάρχουν, είναι η αλήθεια –θα ενδιαφέρει τον κ. Τσακαλώτο αυτό- τα οικονομικά της ευτυχίας. Εμένα μου αρέσουν αυτά. Όμως, τα οικονομικά της ευτυχίας σε τελευταία ανάλυση εισάγουν στη συζήτηση μια σειρά, αν θέλετε, από παράπλευρες παραμέτρους. Μετρούν, δηλαδή, ανεξάρτητα από τα χρήματα, το κατά πόσο κάποιος μπορεί να είναι ευτυχισμένος. Εκεί, μάλιστα, μπορεί να δει κανείς ενδιαφέρουσες διακυμάνσεις, όπως ότι, πράγματι, η ευτυχία είναι ένας συνολικότερος ψυχικός παράγων που ενσωματώνει ηθικοκοινωνικές αξίες. Θα δείτε πλούσιες χώρες που μπορεί να μην είναι πολύ ευτυχισμένες ή φτωχότερες χώρες, οι οποίες να είναι πιο ευτυχισμένες. Αν φύγουμε, όμως, απ’ αυτά τα οικονομικά, τότε στην πραγματικότητα εκείνο το οποίο θα διαπιστώσουμε είναι ότι δεν υπάρχει συζήτηση για το αν ευημερούν οι άνθρωποι, χωρίς να συζητήσουμε για τους αριθμούς. 
Κατ’ αρχάς, λοιπόν, έχουμε κάνει κάτι για τους αριθμούς; Η απάντηση, λοιπόν, είναι ότι ναι, έχουν γίνει σημαντικά πράγματα. Υπάρχει ένα πρόγραμμα το οποίο φτιάχνει τα δημόσια οικονομικά και αυτό είναι που σας φέρνει σε αμηχανία, γιατί γνωρίζετε πάρα πολύ καλά ότι είναι αδύνατον πια να αντιμετωπίσουμε την ευημερία των ανθρώπων, αν δεν διορθώσουμε τα δημόσια οικονομικά. Δεν γίνεται αλλιώς. Γιατί δεν θα υπάρχει χρηματοδότηση της χώρας, γιατί προφανώς δεν θα μπορεί να υπάρξει ανάπτυξη χωρίς χρηματοδότηση, γιατί αν δεν υπάρχει ανάπτυξη, δεν θα υπάρξουν δουλειές και άρα, ξαναγυρνάμε στο βασικό κύκλο. Πρέπει να φτιάξουμε τα δημόσια οικονομικά. Φωνάζετε για το προφανές αλλά αποκρύβετε τις δημοσιονομικές επιτυχίες της Κυβέρνησης. 
Το πρωτογενές έλλειμμα, κυρίες και κύριοι συνάδελφοι, διαμορφώθηκε στο 1,5 δισεκατομμύριο ευρώ, 0,8% του ΑΕΠ το πρώτο ενδεκάμηνο, ενώ το αντίστοιχο ενδεκάμηνο του 2011 ήταν 6 δισεκατομμύρια ευρώ, δηλαδή 2,9% του ΑΕΠ. Το έλλειμμα ανέρχεται πλέον –το έλλειμμα συνολικά, όχι το πρωτογενές- σε 12,9 δισεκατομμύρια ευρώ και 6,6% του ΑΕΠ από 21,5 δισεκατομμύρια ευρώ το αντίστοιχο ενδεκάμηνο του 2011. Φτιάχνουν τα δημόσια οικονομικά; Φτιάχνουν θεαματικά. 
Τι άλλο, όμως, συμβαίνει; Το διαρθρωτικό έλλειμμα, σύμφωνα πλέον με έκθεση της Ευρωπαϊκής Επιτροπής, εκτιμάται ότι θα μειωθεί κατά 13,9 ποσοστιαίες μονάδες του ΑΕΠ την τριετία 2009-2012. Με ποιο στόχο; Με στόχο μείωσης δέκα ποσοστιαίων μονάδων την περίοδο 2009-2014. Γίνονται περισσότερα πράγματα κατά την τριετία απ’ αυτά που ήταν προγραμματισμένα να γίνουν στην πενταετία. 
Υπάρχει ανταπόκριση από τις αγορές σ' αυτό; Φυσικά, γιατί υπήρξε η αναβάθμιση πολλών μονάδων από τη «STANDARDS & POORS», γιατί αυτό σημαίνει ότι πλέον υπάρχει πολύ μειωμένη χρηματοδότηση των τραπεζών, με μικρότερο κόστος χρήματος στη δανειοδότηση των τραπεζών και γιατί, βεβαίως, αυτό φαίνεται και στον τρόπο που μεταχειρίζονται πια οι αγορές το επιτόκιο. Κατά την πρόσφατη έκδοση εξαμήνων εντόκων γραμματίων του δημόσιου, το επιτόκιο ήταν το χαμηλότερο από τις αρχές του 2010. Ήταν 4,38%. Επομένως, εδώ υπάρχει μία σαφέστατη ανταπόκριση. Η διαφορά των αποδόσεων μεταξύ του ελληνικού και του γερμανικού ομολόγου δεκαετούς διαρκείας μειώθηκε μετά τις εκλογές του Ιουνίου του 2012 από τις δύο χιλιάδες επτακόσιες ογδόντα οκτώ μονάδες βάσης στις χίλιες εξακόσιες εξήντα οκτώ. Κάτω από το μισό είναι η διαφορά μέσα στο εξάμηνο της συγκεκριμένης διακυβέρνησης. 
Υπάρχει επίπτωση στον πληθωρισμό; Υπάρχει. Αυτός αποκλιμακώνεται. Σύμφωνα με την Τράπεζα της Ελλάδος, το 2012 είναι το πρώτο έτος από την υιοθέτηση του ενιαίου νομίσματος από την Ελλάδα που ο ελληνικός πληθωρισμός εκτιμάται ότι θα είναι χαμηλότερος από το μέσο πληθωρισμό στη Ζώνη του ευρώ. Θα είναι 1,2% έναντι 2,4%. Το μέσο ετήσιο επίπεδο του πυρήνα του πληθωρισμού αναμένεται φέτος να μηδενιστεί. Θα είναι 0% ο πληθωρισμός. Αυτή είναι η επίπτωση. 
Πάμε στην ανταγωνιστικότητα, για να πάμε και στην πραγματική οικονομία, αυτήν που θα γεννήσει τις θέσεις εργασίας. Έχουμε διαφωνίες;","ΜΑΥΡΟΥΔΗΣ ΒΟΡΙΔΗΣ",69
"5169"," (Δεν ακούστηκε)","ΕΥΚΛΕΙΔΗΣ ΤΣΑΚΑΛΩΤΟΣ",510
"5170"," Έχετε διαφωνίες; Θα μου τις πείτε, θα τις ακούσω.","ΜΑΥΡΟΥΔΗΣ ΒΟΡΙΔΗΣ",69
"5171"," Η ανεργία...","ΕΥΚΛΕΙΔΗΣ ΤΣΑΚΑΛΩΤΟΣ",510
"5172"," Θα τα πούμε. 
Κατ’ αρχάς, έρχομαι στην ανταγωνιστικότητα. Η απάντηση στην ανεργία, προφανώς, εκτός και εάν υπάρχει κάποια άλλη ενδιαφέρουσα λύση, δεν μπορεί να είναι ότι θα κάνουμε ένα ωραίο πρόγραμμα, στο οποίο ξαφνικά θα αρχίσουμε να αυξάνουμε τους μισθούς του δημοσίου, αν κάτι τέτοιο έχετε στο μυαλό σας. Ξέρω ότι δεν το έχετε, τουλάχιστον οι σοβαροί εξ υμών. Οι άλλοι απλώς το λένε κάποια φορά αλλά οι σοβαροί εξ υμών ξέρουν ότι αυτό δεν γίνεται. 
Άρα, λοιπόν, πώς θα φτιάξει κανείς θέσεις εργασίας, για να αντιμετωπίσει την επίπτωση στην ανεργία από την προσαρμογή; Βεβαίως, και υπάρχει επίπτωση στην ανεργία. Πώς, όμως, θα φτιάξει θέσεις εργασίας; Υπάρχει κανένας μαγικός τρόπος; Ένας είναι ο τρόπος. Δημόσιες και ιδιωτικές επενδύσεις. Δεν υπάρχει άλλος τρόπος. Άλλος τρόπος δεν υφίσταται.
Το ψέμα το οποίο ακούω, ότι θα ενισχύσουμε την ιδιωτική κατανάλωση, πώς θα το κάνουμε; Δανειζόμενοι και αυξάνοντας τους μισθούς, για να γίνεται κατανάλωση; Αυτό προτείνετε; Αυτή η δυνατότητα δεν υφίσταται. Το ξέρετε ότι δεν υφίσταται. Εάν το λέτε, λέτε ψέματα. 
Άρα, ποια είναι η απάντηση; Δημόσιες και ιδιωτικές επενδύσεις. Για τις δημόσιες επενδύσεις το Πρόγραμμα Δημοσίων Επενδύσεων το ξέρετε και παρεμπιπτόντως χρειάζεται να πάρετε και μία απόφαση, γιατί ήταν ενδιαφέρον αυτό που άκουσα από τον κ. Λαφαζάνη. Ρώτησε τον κύριο Υπουργό: «Μα, γιατί σέβεστε την κοινοτική οδηγία που μιλά για τον τρόπο φορολογίας των μερισμάτων στις πολυεθνικές;» Να μην τη σέβεται; Εσείς αύριο δεν θα τη σέβεστε;","ΜΑΥΡΟΥΔΗΣ ΒΟΡΙΔΗΣ",69
"5173"," Δεν είπα εγώ αυτό. Γιατί δεν διεκδικείτε...","ΠΑΝΑΓΙΩΤΗΣ ΛΑΦΑΖΑΝΗΣ",279
"5174"," Γιατί η κοινοτική οδηγία είναι εκεί και μέχρι να αλλάξει η κοινοτική οδηγία, κύριε Λαφαζάνη, θα την εφαρμόσετε και εσείς. Δεν ξέρω τι διεκδίκηση θα κάνετε. Με το καλό να την κάνετε, αν έρθει η ώρα –κούφια να είναι αυτή η ώρα!- αλλά εν πάση περιπτώσει, εκείνη την ώρα να πάτε να διεκδικήσετε ό,τι θέλετε. Προς το παρόν, όμως, εφαρμόζουμε την κοινοτική οδηγία, εκτός και εάν έχετε άλλη ιδέα. Έχετε άλλη ιδέα;","ΜΑΥΡΟΥΔΗΣ ΒΟΡΙΔΗΣ",69
"5175"," Μη ρωτάτε. Θα σας απαντήσει και θα αρχίσει διάλογος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5176"," Να πω, όμως, για την ανταγωνιστικότητα που θα φέρει τις θέσεις εργασίας; Γιατί σύμφωνα με την έκθεση της Παγκόσμιας Τράπεζας, ενδυναμώθηκε η σχετική κατάταξη της χώρας για το επιχειρηματικό περιβάλλον κατά είκοσι δύο θέσεις από πέρυσι. Γιατί; Απεικονίζεται αυτό στο ισοζύγιο τρεχουσών συναλλαγών. Βελτιώθηκε, ανέρχεται στο 1/4 του αντίστοιχου περυσινού και ήταν πλεονασματικό αυτό το ισοζύγιο τους δύο τελευταίους μήνες. Το έλλειμμα του εννιαμήνου ήταν 3,5 δισεκατομμύρια φέτος έναντι 14,7 δισεκατομμυρίων πέρυσι στο ζήτημα ακριβώς των εισαγωγών-εξαγωγών. 
Υπάρχουν, λοιπόν, και στην πραγματική οικονομία αποτελέσματα; Βεβαίως. Ποιος τα κάνει αυτά, κυρίες και κύριοι συνάδελφοι; Ο ΣΥΡΙΖΑ;","ΜΑΥΡΟΥΔΗΣ ΒΟΡΙΔΗΣ",69
"5177"," Ο Σαμαράς.","ΠΑΝΑΓΙΩΤΗΣ ΛΑΦΑΖΑΝΗΣ",279
"5178"," Μάλιστα. Τα κάνει αυτή η Κυβέρνηση, ο Πρωθυπουργός Αντώνης Σαμαράς, ο Υπουργός Οικονομικών Γιάννης Στουρνάρας και βεβαίως η κοινοβουλευτική Πλειοψηφία της παρούσης Αιθούσης που στηρίζει αυτές τις μεγάλες αλλαγές και φέρνει τα συγκεκριμένα αποτελέσματα. Αυτοί τα κάνουν, χωρίς τη δική σας βοήθεια, δυστυχώς ή ευτυχώς. 
(Χειροκροτήματα από την πτέρυγα της Νέας Δημοκρατίας)
Εν πάση περιπτώσει, πάμε σε κάτι παραπέρα. Άνθρωποι και αριθμοί. Προϋπόθεση, λοιπόν, για να αρχίσουν να ευημερούν οι άνθρωποι, είναι να ευημερήσουν οι αριθμοί, να φτιαχτούν τα δημόσια οικονομικά, η ανταγωνιστικότητα, διότι αλλιώς πρέπει να σας επισημάνω ότι δεν «βρέχει» λεφτά. Υπάρχει αυτό το πρόβλημα σε αυτόν τον κόσμο. Δεν «βρέχει» λεφτά!
Πάμε στο δεύτερο θέμα. Δεν φορολογούνται οι πλούσιοι. Κατ’ αρχάς, θέλω να ακούσω το φορολογικό συντελεστή και τον ορισμό του πλουσίου. Για ποια εισοδήματα μιλάμε; Θέλω να ακούσω αυτά τα δύο και μετά να αρχίσουμε να συζητάμε. Διότι τότε θα συζητήσουμε το δημοσιονομικό όφελος ανάμεσα στη διαφορά. Να θυμίσω ότι ο φορολογικός συντελεστής στα υψηλά εισοδήματα είναι στο 42%. Να δω πού θα τον πάνε και να δω για ποια εισοδήματα μιλάνε, διότι θα καταλήξουμε να μιλάμε για εκατό φορολογικές δηλώσεις, από τις οποίες βέβαια διαφορά δημοσιονομική δεν κάνετε, ακόμη και εάν το πάτε στο 70% του Ολάντ, τον οποίο θαυμάζετε. 
Άρα, αυτό, ξαναλέω, εκείνο που κάνει πολύ απλά είναι ένα ελάχιστο ισοδύναμο, ελάχιστο αποτέλεσμα δημοσιονομικό, ενώ αντιθέτως δημιουργεί εξαιρετικά αρνητική επίπτωση. Και για να συνεννοούμαστε, σε αυτόν τον κόσμο οι άνθρωποι δουλεύουν για να βγάζουν λεφτά. Αυτό είναι το κίνητρό τους. Αλλιώς, δεν δουλεύουν. Το κεφάλαιο τοποθετεί τα χρήματά του, για να βγάλει και για να έχει αποδόσεις. Αλλιώς δεν τα τοποθετεί. 
Σε έναν άλλο κόσμο, σε μια άλλη ζωή, με ένα άλλο σύστημα –μου κουνάει το κεφάλι ο κ. Παφίλης και συνεννοούμαστε- τότε συζητάμε. Αλλά σ’ αυτόν τον κόσμο έτσι δουλεύει αυτό το μαγαζί. Άρα, λοιπόν, όποιος μιλάει για υπερβολικές φορολογήσεις, στην πραγματικότητα εκείνο που λέει είναι ότι δεν θα λειτουργεί το σύστημα, θα παραλύσει η διαδικασία της παραγωγικότητας. 
Ποιους πλουσίους, λοιπόν, λέμε; Διότι αν με ρωτάτε ποια είναι η εξαντλητική φορολόγηση αυτού του νομοσχεδίου, κυρίες και κύριοι συνάδελφοι, είναι η μεγάλη ακίνητη περιουσία. Εκεί είναι, πράγματι, εξαντλητική η φορολογία. Αυτή είναι δυσβάσταχτη φορολογία. Και, πράγματι, αυτή αφορά κυρίως τους πλουσίους που έχουν επενδύσει σε ακίνητα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έχω δυο λεπτά, κύριε Πρόεδρε. 
Άρα, λοιπόν, βεβαίως και φορολογούνται οι πλούσιοι. Από εκεί και πέρα υπάρχει υψηλός φορολογικός συντελεστής. Αλλά θέλω να ακούσω τη συγκεκριμένη πρόταση. 
Το τρίτο κλισέ είναι τα συνήθη υποζύγια. Τι γίνεται τώρα; Έχουμε ελάφρυνση 100 εκατομμυρίων για τα συνήθη υποζύγια. Τι λέμε; Πάει το επιχείρημα με τα συνήθη υποζύγια γιατί ακριβώς υπάρχει η ελάφρυνση αυτή. Αλλά επειδή ο ΣΥΡΙΖΑ είναι ένα καλό και συνεπές οπορτουνιστικό κόμμα, τί λέει ακόμα; Λέει: «Πρόσεξε, χάσαμε τα συνήθη υποζύγια. Κάπου όμως η δημοσιονομική ωφέλεια των 2 και κάτι δισεκατομμυρίων πρέπει να βγει.  Ποιος την πληρώνει; Οι ελεύθεροι επαγγελματίες». 
Λέει τώρα ο εισηγητής σας -γιατί είναι και ένα κοινό που πρέπει να το καλύψουμε και αυτό, να μην τους αφήσουμε τώρα που πλήττονται. Μετά τα συνήθη υποζύγια πάμε τώρα στους ελεύθερους επαγγελματίες- ότι έρχονται λουκέτα στην αγορά με την φορολογία αυτή. Τι εννοεί; Εννοεί ότι το νομοσχέδιο –το λέει και παρακάτω- είναι αντιαναπτυξιακό. Τι λέει ακόμα ο εισηγητής σας; Λέει «Μα δεν ακούσατε τους επαγγελματικούς φορείς που λένε ότι πλήττεται η επιχειρηματικότητα και ότι η φορολογία που επιβάλλεται στις επιχειρήσεις και αύξηση από το 20% στο 26%, στην πραγματικότητα δεν είναι υπέρ των επενδύσεων;». 
Συγχαρητήρια. Ξαφνικά τοποθετηθήκατε και με τα συνήθη υποζύγια και με την επιχειρηματικότητα και με τους ελεύθερους επαγγελματίες και με τη μείωση των φορολογικών συντελεστών στις επιχειρήσεις. Τέλειο. 
Πάλι γυρνάμε στο βασικό ερώτημα: Βρέχει λεφτά; Δε βρέχει. Γιατί, βεβαίως, αν τα κάνεις όλα αυτά, καταλήγεις σε δημοσιονομικές προτάσεις οι οποίες φυσικά έχουν κόστος ενός δισεκατομμυρίου και όλα τα σχετικά. Εδώ να τοποθετηθείτε όμως. 
Τελικώς, η κριτική που κάνετε στο νομοσχέδιο είναι ότι είναι υψηλοί οι φορολογικοί συντελεστές για τους ελεύθερους επαγγελματίες; Είναι η κριτική που κάνετε στο φορολογικό νομοσχέδιο ότι κακώς αυξάνεται η φορολογία στις ανώνυμες εταιρείες από το 20% στο 26%; Αυτή είναι η κριτική σας; Ή συμφωνείτε μ’ αυτό, οπότε να σας δούμε αν ψηφίζετε και καμμιά διάταξη; Τι από τα δυο; Στην πραγματικότητα πέφτει ο φερετζές με το νομοσχέδιο αυτό, γιατί φαίνεται ότι δεν μπορείτε να τα έχετε όλα.
Τελειώνω με την περίφημη συζήτηση για τη φοροδιαφυγή. Άκουσα και το κρατώ –το λέω αυτό ειλικρινώς- ορισμένες κριτικές επιμέρους παρατηρήσεις που έκανε ο εισηγητής του ΣΥΡΙΖΑ για υπουργικές αποφάσεις που δεν έχουν εκδοθεί, για ζητήματα που πρέπει να προχωρήσουν, για το «ΕΛΕΓΞΙΣ» που πρέπει να προχωρήσει. Αυτή είναι μια αντιπολίτευση που την ακούω. Είναι μια αντιπολίτευση που θεωρώ ότι η Κυβέρνηση πρέπει να αξιολογεί πράγματα που δεν προχώρησαν και έπρεπε να προχωρήσουν. Εκεί να είστε και αυστηροί. Έξι μήνες κάθονται στις καρέκλες. Αλλά να είμαστε αυστηροί μαζί τους. Εγώ νομίζω, ναι. Δεν πρόκαναν να κάνουν ό,τι δεν έγινε τα τελευταία δεκαπέντε χρόνια αλλά εμείς αυστηροί να είμαστε στο εξάμηνο. Καλό τους κάνει, δεν τους κάνει κακό. Έτσι όμως αυστηροί. 
Τώρα όμως να είμαστε και δίκαιοι μαζί με την αυστηρότητα. Στοιχείο της αυστηρότητας πάντοτε είναι η δικαιοσύνη. Αν υπάρχει σκέτη αυστηρότητα δεν υπάρχει δικαιοσύνη. Τους αναγνωρίζετε ότι είναι αυτοί που διασταύρωσαν τα στοιχεία για τους καταθέτες στο εξωτερικό μέσα σε έξι μήνες; Ότι έχουν διαπιστώσει τις αποκλίσεις των εισοδημάτων; Τους το αναγνωρίζετε; Ότι έχουν στείλει τα σημειώματα και καλούν να γίνουν συμπληρωματικές φορολογικές δηλώσεις; Τους το αναγνωρίζετε; Τους αναγνωρίζετε ότι έχουν φωνάξει τους σκαφάτους και ελέγχουν ένα-ένα τα ναυλοσύμφωνα για να δουν αν είναι ψευδή και εικονικά; Και εν συνεχεία…","ΜΑΥΡΟΥΔΗΣ ΒΟΡΙΔΗΣ",69
"5179"," Το κακό δημόσιο τα έκανε αυτά;","ΠΑΝΑΓΙΩΤΗΣ ΛΑΦΑΖΑΝΗΣ",279
"5180"," Οι καλοί Υπουργοί μας. Αυτοί τα κάνουν αυτά. Επομένως, λέω τώρα, αυτήν την αναγνώριση στην προσπάθεια για τη φοροδιαφυγή -που δεν λέω ότι είναι ολοκληρωμένη, δεν είναι πλήρης αλλά στο εξάμηνο είναι ένα συγκεκριμένο ξεκίνημα- τους το αναγνωρίζουμε;
Τέλος, κύριε Λαφαζάνη, να τα λύσουμε τα θέματα και τα πολιτικά.","ΜΑΥΡΟΥΔΗΣ ΒΟΡΙΔΗΣ",69
"5181"," Το απόγευμα.","ΠΑΝΑΓΙΩΤΗΣ ΛΑΦΑΖΑΝΗΣ",279
"5182"," Ένα λεπτό θα πάρει αυτό. 
Με ρωτάτε: «είναι βία η απόλυση;» και απαντώ, όχι. Είναι ένας θεσμός του Εργατικού Δικαίου η λύση της συμβάσεως, επαχθής για τον εργαζόμενο αλλά  υπάρχει. Επειδή, κύριε Λαφαζάνη, υπάρχουν απολύσεις, αυτό σημαίνει ότι κάποιος νομιμοποιείται να πετάει μολότοφ; Αυτό είναι το ερώτημα που πρέπει να απαντήσετε εσείς. Αυτή είναι η επικίνδυνη εξίσωση. 
(Θόρυβος από την πτέρυγα του ΣΥΡΙΖΑ-ΕΚΜ)
Όταν εσείς λέτε και λεκτικά ακόμα…","ΜΑΥΡΟΥΔΗΣ ΒΟΡΙΔΗΣ",69
"5183"," Να το πείτε στις καθαρίστριες.","ΠΑΝΑΓΙΩΤΗΣ ΛΑΦΑΖΑΝΗΣ",279
"5184"," Η Κυβέρνηση είναι εδώ και θα απαντήσει για τις καθαρίστριες. Θα απαντήσει η Κυβέρνηση για το θέμα αυτό που θέτετε μετ’ επιτάσεως.","ΜΑΥΡΟΥΔΗΣ ΒΟΡΙΔΗΣ",69
"5185"," Πείτε κάτι κι εσείς.","ΠΑΝΑΓΙΩΤΗΣ ΛΑΦΑΖΑΝΗΣ",279
"5186"," Τι να πω. Τους έχουμε εδώ. Εγώ θα πω γι’ αυτό;","ΜΑΥΡΟΥΔΗΣ ΒΟΡΙΔΗΣ",69
"5187"," Κύριε Βορίδη, τελειώστε  παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5188"," Εγώ όμως θέτω κάτι ως μείζον για να το συνδυάσω με την ενδιαφέρουσα αριστερίστικη στροφή που παρακολουθώ το τελευταίο χρονικό διάστημα από την πλευρά του ΣΥΡΙΖΑ. Άκουσα και μάλιστα από τον κ. Τσακαλώτο, αυτήν τη φορά μετ’ εκπλήξεως –δυσαρέστου για πρώτη φορά- ότι η βίλα «Αμαλία» συμψηφίζεται με τις βίλες των πλουσίων. 
Δηλαδή, με συγχωρείτε πολύ, για να το καταλάβω: Κι αν ένας έβγαλε λεφτά και πήρε μία βίλα, αυτό σημαίνει ότι κάποιοι οι οποίοι αποθηκεύουν όπλα, κράνη, πυρομαχικά, μπουκάλια, χρησιμοποιούν…
(Θόρυβος από την πτέρυγα του ΣΥΡΙΖΑ-ΕΚΜ)","ΜΑΥΡΟΥΔΗΣ ΒΟΡΙΔΗΣ",69
"5189"," Κύριοι συνάδελφοι, σας παρακαλώ.
Κύριε Βορίδη, κλείστε τη σκέψη σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5190"," Να πω κάτι, διότι αυτό είναι ενδιαφέρον.","ΜΑΥΡΟΥΔΗΣ ΒΟΡΙΔΗΣ",69
"5191"," Ωραίος ο διάλογος, αλλά πρέπει να ολοκληρώσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5192"," Τελειώνω αμέσως, κυρία Πρόεδρε, κι ευχαριστώ πάρα πολύ για την ανοχή σας. 
Τελειώνω, λοιπόν, με το εξής: Πάντως να συνεννοηθούμε. Δεν είναι πειστικό το επιχείρημα, όπως αντιλαμβάνεστε, ότι αυτοί οι χώροι είναι ελευθεριακοί, κοινωνικοί χώροι, που μαζεύονται κάτι παιδιά και πίνουν καμμιά μπύρα και βάζουν και καμμία ταινία να δουν. Διότι αν προσπαθείτε να μας πείσετε γι’ αυτό, με συγχωρείτε ούτε αφελείς είμαστε ούτε ανόητοι είμαστε και μας κοροϊδεύετε. 
Βάλτε το επιχείρημα εκεί που πραγματικά είναι, για να κάτσουμε να κάνουμε μία ουσιαστική συζήτηση. Πείτε ότι αυτό είναι ενταγμένο μέσα σε μία ανατρεπτική στρατηγική την οποία την υποστηρίζετε, να αρχίσουμε να μιλάμε. Αν, όμως, μας λέτε τώρα ότι εκεί μαζεύονται μερικοί που τρώνε πίτσες και πήγε και τους ενόχλησε ο Δένδιας, ε, μας συγχωρείτε, δεν πειθόμεθα σε αυτό, το επιχείρημα είναι ανειλικρινές και δεν σας τιμά να το κάνετε.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"5193"," Ευχαριστούμε πολύ, κύριε Βορίδη.
Έχει ζητήσει το λόγο ο κύριος Υπουργός για να κάνει μερικές νομοτεχνικές βελτιώσεις.
Έχετε το λόγο, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5194"," Ευχαριστώ πολύ, κυρία Πρόεδρε.
Θα καταθέσω ορισμένες προσθήκες – αναδιατυπώσεις στην Ολομέλεια στο παρόν σχέδιο νόμου. 
Επίσης, θα ήθελα να απαντήσω στον κ. Λαφαζάνη, γιατί -αν και δεν είναι αντικείμενο σημερινό- για τις καθαρίστριες το λέτε πάρα πολλές φορές. Το έψαξα. Δεν είναι νόμιμος τρόπος απασχόλησης. Τους προτείνουμε τρόπο να απασχοληθούν, με τους δικούς μας νομικούς, να κάνουν συνεργείο και να το τελειώσουμε μία κι έξω αυτό.
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει για τα Πρακτικά τις προαναφερθείσες προσθήκες – αναδιατυπώσεις, οι οποίες έχουν ως εξής:
(να καταχωρισθούν οι σελ. 306-319)","ΙΩΑΝΝΗΣ ΣΤΟΥΡΝΑΡΑΣ",168
"5195"," Κύριε Υπουργέ, είναι νόμιμος τρόπος αυτός; Θέλετε να κάνετε διαγωνισμό για τον καθαρισμό; Και θα συστήσουμε εταιρεία; Μπορείτε να τους κάνετε μία σύμβαση.","ΠΑΝΑΓΙΩΤΗΣ ΛΑΦΑΖΑΝΗΣ",279
"5196"," Κύριε Λαφαζάνη, πρώτα απ’ όλα δεν ζητήσατε το λόγο. Ο Υπουργός τοποθετήθηκε. Δεν θα κάνουμε συζήτηση τώρα γι΄ αυτό.
Κύριοι συνάδελφοι, στο σημείο αυτό ολοκληρώθηκε η πρωινή συνεδρίαση επί του νομοσχεδίου του Υπουργείου Οικονομικών «Ρυθμίσεις στη φορολογία εισοδήματος, ρυθμίσεις θεμάτων αρμοδιότητας Υπουργείου Οικονομικών και λοιπές διατάξεις».
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"5197"," Μάλιστα, μάλιστα.
Με τη συναίνεση του Σώματος και ώρα 16.47΄ λύεται η συνεδρίαση για σήμερα ημέρα Πέμπτη, 10 Ιανουαρίου 2013 και ώρα 18.00΄, με αντικείμενο εργασιών του Σώματος νομοθετική εργασία: συνέχιση της συζήτησης επί του σχεδίου νόμου του Υπουργείου Οικονομικών: «Ρυθμίσεις στη φορολογία εισοδήματος, ρυθμίσεις θεμάτων αρμοδιότητας Υπουργείου Οικονομικών και λοιπές διατάξεις».
Ο","ΟΛΟΙ ΟΙ ΒΟΥΛΕΥΤΕΣ",NA
