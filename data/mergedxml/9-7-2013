"","Content","name","ParlmemberID"
"146680","Date","9-7-2013",NA
"146681"," Κυρίες και κύριοι συνάδελφοι, εισερχόμεθα στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Θα συζητηθεί η τέταρτη με αριθμό 8758/21-3-2013 ερώτηση πρώτου κύκλου του Βουλευτή Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας, σχετικά με τη μονιμοποίηση των γιατρών του ΙΚΑ Τρικάλων που λήγουν οι συμβάσεις τους. 
Στην ερώτηση του κυρίου συναδέλφου θα απαντήσει ο Υφυπουργός Υγείας κ. Αντώνιος Μπέζας. 
Ορίστε, κύριε συνάδελφε, έχετε το λόγο για δύο λεπτά προκειμένου να αναπτύξετε την ερώτησή σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146682"," Ευχαριστώ, κύριε Πρόεδρε. 
Αν και η ερώτηση κατατέθηκε στις 21 Μαρτίου, όπως προβλέπεται και από τον Κανονισμό, δεν υπήρξε απάντηση από το Υπουργείο και γι’ αυτό επανήλθαμε με την ερώτηση για να τα συζητήσουμε. Και αυτό το λέω διευκρινίζοντας το πρώτο κομμάτι της ερώτησης και προς το Σώμα αλλά και προς τον κύριο Υπουργό.
Το θέμα της ερώτησης αφορά τη λειτουργία των υγειονομικών μονάδων του πρώην ΙΚΑ, νυν ΕΟΠΥΥ, στα Τρίκαλα, όπου τον Μάιο έληξαν οι πέντε συμβάσεις ιατρών και στις 20 Ιουλίου, λήγουν οι υπόλοιπες επτά συμβάσεις αντίστοιχων ιατρών, με αποτέλεσμα δώδεκα στο σύνολο θέσεις ιατρών να μείνουν ακάλυπτες περίπου από τα τέλη Ιουλίου και μετά. Και αυτό αφορά σε ειδικότητες βασικές, σε ό,τι αφορά την παροχή υπηρεσιών υγείας, δηλαδή, χειρουργού, παιδιάτρων, παθολόγου, ορθοπεδικού, ψυχιάτρου, οφθαλμιάτρου, δύο ακτινολόγων αλλά και αντίστοιχων ιατρών που καλύπτουν τις ανάγκες της πρωτοβάθμιας φροντίδας υγείας μέσω του ΕΟΠΥΥ στην Καλαμπάκα και στη Φαρκαδόνα. 
Η ερώτησή μας προς τον κύριο Υπουργό είναι η εξής: Τι μέτρα θα παρθούν ώστε άμεσα να στελεχωθούν οι θέσεις αυτές, οι οποίες έχουν κενωθεί μετά τη λήξη των συμβάσεων των συγκεκριμένων ιατρών; Επίσης, τι μέτρα θα πάρει ώστε να προσληφθούν γιατροί με μόνιμη και σταθερή εργασία –όπως λέμε εμείς- ούτως ώστε να προσφέρουν σταθερά και επί σειρά ετών την αντίστοιχη παροχή υπηρεσιών υγείας που έχει ανάγκη ο λαός της περιοχής των Τρικάλων;","ΓΕΩΡΓΙΟΣ ΛΑΜΠΡΟΥΛΗΣ",277
"146683"," Σας ευχαριστούμε, κύριε συνάδελφε. 
Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146684"," Κύριε συνάδελφε, επειδή η ερώτησή σας θίγει γενικότερα το θέμα της λειτουργίας του ΕΟΠΥΥ, θα πρέπει να πω προκαταβολικά ότι η δημιουργία του Εθνικού Οργανισμού Παροχής Υπηρεσιών Υγείας, του ΕΟΠΥΥ, ήταν μια από τις μεγαλύτερες και πλέον καινοτόμες μεταρρυθμίσεις στο χώρο της υγείας τα τελευταία χρόνια στην Ελλάδα. Όμως, παράλληλα, αποτελεί και ένα μεγάλο στοίχημα, αφού είναι εύλογο ότι η ενοποίηση των ασφαλιστικών ταμείων, που αφορά στο σύνολο του πληθυσμού, είναι ένα μεγάλο εγχείρημα. 
Και είναι ένα μεγάλο εγχείρημα διότι πρέπει να απορροφηθούν όλες εκείνες οι ανομοιομορφίες και οι παθογένειες κάθε ασφαλιστικού φορέα και να οργανωθεί ένα ενιαίο σύστημα, το οποίο να παρέχει ισότιμα αλλά και ορθολογικά αποτελεσματικές και επαρκείς υπηρεσίες υγείας σε όλους τους Έλληνες πολίτες, ανεξάρτητα από το ασφαλιστικό τους ταμείο και ανεξάρτητα από το εισόδημα του κάθε πολίτη.
Πρέπει, επίσης, να τονίσω ότι ως νέα πολιτική ηγεσία στο Υπουργείο Υγείας κεντρικός στόχος μας είναι η διατήρηση των παρεχόμενων υγειονομικών υπηρεσιών και παροχών σε όλους τους Έλληνες, ιδιαίτερα όμως στις ευαίσθητες κοινωνικές ομάδες, με παράλληλο εξορθολογισμό των δαπανών, καθώς και η αντιμετώπιση προβλημάτων που υπάρχουν στον ΕΟΠΥΥ -τέτοια προβλήματα είναι η προκλητή ζήτηση, η υπερκοστολόγηση- κι όλα αυτά μέσα από την εγκαθίδρυση ενός σταθερού, βιώσιμου και προσβάσιμου σε κάθε πολίτη συστήματος με διαφανείς αρχές και κανόνες.
Παρά τη συστηματική υλοποίηση μεταρρυθμίσεων στον ΕΟΠΥΥ τα προηγούμενα χρόνια, υπάρχει ακόμη δρόμος μπροστά μας. Υπάρχει η ανάγκη να γίνει συστηματική εργασία. Πέραν των θεμάτων της οικονομικής του ενίσχυσης, υπάρχει ανάγκη κυρίως στο επίπεδο της βελτίωσης της οργανωτικής δομής του, προκειμένου να διασφαλιστεί τόσο η οικονομική βιωσιμότητα όσο και η παροχή ίσων ευκαιριών περίθαλψης σε όλους τους πολίτες.
Αυτά γενικότερα για τον τρόπο με τον οποίο εμείς αντιλαμβανόμαστε τη λειτουργία και το ρόλο του Εθνικού Οργανισμού Παροχής Υπηρεσιών Υγείας.
Τώρα, ειδικότερα για την εξυπηρέτηση των ασφαλισμένων του ΕΟΠΥΥ στη Μονάδα Υγείας των Τρικάλων, θα ήθελα να πω ότι υπάρχουν εργαστήρια τα οποία λειτουργούν, το Βιοπαθολογικό και το Ακτινοδιαγνωστικό. Αυτά είναι πλήρως εξοπλισμένα.
Το ακτινοδιαγνωστικό εργαστήριο διαθέτει μηχάνημα ακτινογράφησης-ακτινοσκόπησης και υπερηχοτομογράφου. Στη μονάδα υπάρχει ακτινοδιαγνώστης, ο οποίος εκτελεί υπερήχους και triplex. 
Δεν είναι προς το παρόν δυνατή η εκτέλεση των ακτινολογικών εξετάσεων, δεδομένου ότι η μοναδική υπάλληλος, η οποία έχει τη συγκεκριμένη ειδικότητα και η οποία ήρθε με πρόσφατη απόφαση του Προέδρου του ΕΟΠΥΥ, δεν έχει αναλάβει ακόμα υπηρεσία διότι έχει κάποιο προσωπικό κώλυμα. Κι επειδή έχουμε ένα μεγάλο αριθμό συνταξιοδοτήσεων, αυτό έχει οδηγήσει σε μείωση του υγειονομικού προσωπικού και είναι δύσκολο -θα έλεγα ότι δεν είναι εύκολο- να βρεθεί πάλι υπάλληλος της ίδιας ειδικότητας, προκειμένου να συνεχίσει.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
 Μισό λεπτό ακόμα, κύριε Πρόεδρε.
Το βιοπαθολογικό εργαστήριο διαθέτει βιοχημικό και αιματολογικό αναλυτή. Υπάρχει ένα πρόβλημα με τα αναλώσιμα, το οποίο είναι γενικότερο σε όλες τις μονάδες υγείας του ΕΟΠΥΥ στη χώρα, και για να αντιμετωπιστεί αυτό το πρόβλημα υπάρχει σχετική απόφαση του προέδρου του οργανισμού, με την οποία δίνεται η δυνατότητα στους προϊσταμένους των διευθύνσεων μέχρι του ποσού των 2.500 ευρώ να κάνουν από μόνοι τους προμήθειες αναλώσιμων και υπηρεσιών που αφορούν τις μονάδες τους. Με τον τρόπο αυτόν αντιμετωπίζονται τα όποια προβλήματα αναλώσιμων ειδών υπάρχουν και στη Μονάδα Υγείας των Τρικάλων αλλά και σε άλλες μονάδες υγείας της χώρας.
Πέρα από αυτά, ο ΕΟΠΥΥ έχει συνάψει συμβάσεις με παρόχους υγείας στα Τρίκαλα και οι ασφαλισμένοι, επειδή ακριβώς υπάρχουν προβλήματα στη λειτουργία της μονάδας λόγω της λήξης της σύμβασης πολλών ειδικοτήτων, μπορούν να εξυπηρετούνται εκτός από την υγειονομική δομή του οργανισμού και από τους συμβεβλημένους με τον οργανισμό παρόχους υγείας.
Ευχαριστώ.","ΑΝΤΩΝΙΟΣ ΜΠΕΖΑΣ",343
"146685"," Κύριε συνάδελφε, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146686"," Ευχαριστώ, κύριε Πρόεδρε.
Κύριε Υπουργέ, αυτά δεν είναι λύσεις. Αυτά είναι μία ωραία, γενική τοποθέτηση που βεβαίως κάνετε στο πλαίσιο της λειτουργίας του ΕΟΠΥΥ, στο πλαίσιο της πολιτικής που ακολουθείτε και στο χώρο της υγείας.
Το ζήτημα είναι συγκεκριμένο και τέθηκε συγκεκριμένα για συγκεκριμένες ειδικότητες και τις ελλείψεις που προέκυψαν ήδη από το Μάιο αλλά και θα προκύψουν από τις 20 Ιουλίου, με αποτέλεσμα να αναβάλλονται ραντεβού σωρηδόν σε όλη τη γκάμα, αν θέλετε, των ειδικοτήτων που αναφέρθηκα προηγουμένως. Πάνω σε αυτό ακριβώς τι μέτρα θα πάρετε; Δεν είναι μέτρο αυτό. 
Οι ασφαλισμένοι δεν μπορούν να πάνε στους ιδιώτες, διότι υπάρχει το πλαφόν των διακοσίων επισκέψεων και διότι αναγκάζονται να πληρώνουν από την τσέπη τους όσοι έχουν κι όταν μπορούν. Αποτέλεσμα αυτού, είναι η πρόσφατη μελέτη της Εθνικής Σχολής Δημόσιας Διοίκησης που έγινε δειγματοληπτικά σε έντεκα νομούς της χώρας, να λέει ότι ο πληθυσμός μας μείωσε κατά 30% την προσφυγή ή αν θέλετε την προσέλευσή του στην πρωτοβάθμια φροντίδα υγείας, λόγω αδυναμίας να πληρώσει και παράλληλα αδυναμίας να αγοράσει τα φάρμακα, πληρώνοντας είτε το σύνολο είτε μέρος της αυξημένης συμμετοχής σε φάρμακα.
Άρα, ο ΕΟΠΥΥ είναι ένα «εργαλείο» στη γενικότερη πολιτική που ακολουθείται και υλοποιείται στην υγεία. Η προηγούμενη τρικομματική κυβέρνηση αλλά και η δικομματική Κυβέρνηση αυτήν την περίοδο, ακολουθούν συγκεκριμένη πολιτική και στο χώρο της υγείας που έχει να κάνει με ένα ελάχιστο «πακέτο» παροχών μέσω του ΕΟΠΥΥ. Αυτός είναι ο ΕΟΠΥΥ, αυτόν το ρόλο καλείται να διαδραματίσει με ένα ελάχιστο «πακέτο» παροχών στον πληθυσμό, στους ασφαλισμένους.
Mιλάμε για ασφαλισμένους. Να κόψετε το κεφάλι σας, να κόψετε το λαιμό σας -σάς το λέμε έτσι λαϊκά, ψυχρά- να βρείτε προσωπικό, να βρείτε υποδομές για να έχουν υπηρεσίες πρωτοβάθμιας φροντίδας υγείας οι ασφαλισμένοι. Πληρώνουν τόσα χρόνια. Γιατί να τούς στερούμε αυτό το δικαίωμα, όχι μόνο των ασφαλισμένων, αλλά εν προκειμένω των ασφαλισμένων που προσφεύγουν στη συγκεκριμένη μονάδα υγείας ή, αν θέλετε, σε όλες τις μονάδες του ΕΟΠΥΥ;
Βεβαίως πρέπει να βγάλουν συμπεράσματα και οι εργαζόμενοι, οι αυτοαπασχολούμενοι, οι αγρότες της περιοχής από την πολιτική που ακολουθείτε. Βεβαίως, θα πρέπει να ενώσουν τη διεκδίκησή τους και την πάλη τους σε μια λαϊκή συμμαχία που θα περιλαμβάνει ως αίτημα τη δωρεάν και δημόσια υγεία και την σε πρωτοβάθμιο επίπεδο φροντίδα υγείας με κέντρα υγείας στις πόλεις και στα χωριά, με δωρεάν παροχή υπηρεσιών, διότι το δικαιούνται, διότι ο λαός μας πληρώνει, εργάζεται, παράγει τον πλούτο αλλά δεν τού ανταποδίδεται. 
Βεβαίως με την πολιτική σας, οδηγείτε αυτόν τον πλούτο που παράγεται στους επιχειρηματικούς ομίλους και στην υγεία και αξιοποιείτε την κρίση για να περάσετε όλα αυτά τα μέτρα που χρόνια πριν έχουν προαποφασιστεί και στην υγεία.
Άρα, εμείς περιμένουμε συγκεκριμένη απάντηση για το πότε, διότι μιλάμε για ένα νομό, για μία πόλη με χιλιάδες κατοίκους, με τεράστιες ανάγκες που διογκώνονται συνεχώς και λόγω των ελλείψεων αλλά και λόγω της κατάστασης στην οποία έχει περιέλθει η πλειοψηφία του λαού της περιοχής, όχι μόνο των Τρικάλων αλλά και πανελλαδικά λόγω της πολιτικής που ακολουθείτε με την αφαίμαξη του εισοδήματός τους, με τους φόρους, με τη λεηλασία στο εισόδημά τους, με αποτέλεσμα οι άνθρωποι να μην μπορούν να πάνε ούτε στον ιδιωτικό τομέα όπου τους «σπρώχνετε».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΓΕΩΡΓΙΟΣ ΛΑΜΠΡΟΥΛΗΣ",277
"146687"," Ολοκληρώστε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146688"," Εμείς, λοιπόν, θέλουμε συγκεκριμένη απάντηση για το πότε θα λειτουργήσουν αυτά τα συγκεκριμένα ιατρεία. Όχι ότι θα λύσουν τα προβλήματα αλλά θα είναι μία βάση –να το πω έτσι- πάνω στην οποία θα βρουν λύση τα οξυμμένα προβλήματα του λαού της περιοχής των Τρικάλων.","ΓΕΩΡΓΙΟΣ ΛΑΜΠΡΟΥΛΗΣ",277
"146689"," Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146690"," Όσον αφορά στις ελλείψεις ιατρικού προσωπικού, το Διοικητικό Συμβούλιο του ΕΟΠΥΥ, εισηγήθηκε την παράταση των συμβάσεων μίσθωσης έργου των ιατρών και των οδοντιάτρων του ΕΟΠΥΥ που λήγουν εντός του 2013. Στη συνέχεια, ζητήθηκε από το Υπουργείο Υγείας να υπάρξει νομοθετική ρύθμιση προκειμένου να υλοποιηθεί αυτή η παράταση. 
Συνολικά από τις αναφορές που μας έχουν γίνει από τον ΕΟΠΥΥ, εκτιμάται ότι το 2013 θα λήξουν οι συμβάσεις χιλίων σαράντα ενός ιατρών και οδοντιάτρων. Γι’ αυτόν ακριβώς το λόγο, επειδή υπάρχει ανάγκη καλύτερης λειτουργίας των μονάδων υγείας του ΕΟΠΥΥ -έχω αναφερθεί σ’ αυτό και σε ερώτηση που συζητήθηκε στο Κοινοβούλιο μόλις πριν από λίγες μέρες για αντίστοιχα προβλήματα σε άλλη μονάδα υγείας της χώρας- το επόμενο χρονικό διάστημα, το Υπουργείο Υγείας προτίθεται να καταθέσει στη Βουλή νομοθετική ρύθμιση για την παράταση των υφιστάμενων συμβάσεων των ιατρών του ΕΟΠΥΥ, καθώς και την παράταση των συμβάσεων των εντασσόμενων στον ΕΟΠΥΥ φορέων. Αναφέρομαι στις συμβάσεις που λήγουν εντός του 2013.
Γνωρίζετε πάρα πολύ καλά ότι μονιμοποίηση των ιατρών των οποίων οι συμβάσεις λήγουν, δεν μπορεί να γίνει. Το μόνο που μπορεί να γίνει είναι αυτό στο οποίο αναφέρθηκα προηγουμένως, δηλαδή η νομοθετική ρύθμιση της παράτασης των συμβάσεών τους για ένα ορισμένο χρονικό διάστημα. 
Όσο για τους χίλιους οκτακόσιους εξήντα ιατρούς και οδοντιάτρους που υπηρετούν με συμβάσεις αορίστου χρόνου, έχει ολοκληρωθεί η αξιολόγησή τους μετά από σχετική προκήρυξη η οποία έγινε το 2009 και βρισκόμαστε σε αναμονή οδηγιών και έγκρισης από το αρμόδιο Υπουργείο, που είναι το Υπουργείο Διοικητικής Μεταρρύθμισης και Ηλεκτρονικής Διακυβέρνησης, λαμβάνοντας υπ’ όψιν και τους περιορισμούς του ν. 3986/2011. Όπως είναι γνωστό, αυτός ο νόμος προβλέπει ότι ο αριθμός των ετήσιων προσλήψεων δεν μπορεί να ξεπερνάει το λόγο 1 προς 5, δηλαδή μία πρόσληψη για κάθε πέντε αποχωρήσεις. 
Με βάση αυτά τα δύο, λοιπόν, κινούμαστε το επόμενο διάστημα σε σχέση με τον ΕΟΠΥΥ, για να αντιμετωπίσουμε τις ανάγκες που υπάρχουν με το ιατρικό προσωπικό.
Επειδή γενικότερα έχει αναπτυχθεί μία φιλολογία για τον ΕΟΠΥΥ τις τελευταίες μέρες και επειδή το θίξατε κι εσείς με τον τρόπο με τον οποίο παρουσιάσατε την ερώτησή σας, εγώ θέλω να ξεκαθαρίσω για ακόμα μία φορά ότι ο στόχος μας δεν είναι ούτε η αποδυνάμωση ούτε η απαξίωση του ΕΟΠΥΥ.
Εντελώς αντίθετα, ο στόχος μας είναι η ισχυροποίηση του ρόλου και της παρουσίας του ΕΟΠΥΥ και ως αγοραστή αλλά και ως παρόχου υπηρεσιών υγείας μέσα, βέβαια, από την οργανωτική του αναδιάρθρωση. Παράλληλα –γιατί αυτά τα δύο πάνε μαζί- στόχος μας είναι και η βελτίωση της ικανότητας εισπράξεως των εισφορών που αντιστοιχούν στον ΕΟΠΥΥ. 
Θέλουμε, ως αρμόδιο Υπουργείο, την εύρυθμη λειτουργία όλων των μονάδων πρωτοβάθμιας υγείας της χώρας, συμπεριλαμβανομένων και των μονάδων υγείας του ΕΟΠΥΥ. Νομίζω ότι είμαι ξεκάθαρος σε αυτά τα οποία λέω. Όσα έχουν γραφεί το τελευταίο διάστημα δεν ανταποκρίνονται στην πραγματικότητα ούτε απηχούν τις απόψεις της πολιτικής ηγεσίας του Υπουργείου Υγείας. 
Οι ειδικοί, οι εμπειρογνώμονες, οι σοφοί μπορεί να υπάρχουν. Είναι καλοδεχούμενοι. Μπορεί να προτείνουν λύσεις, να επεξεργάζονται προτάσεις. Τις αποφάσεις, όμως, τις παίρνουν αυτοί που έχουν την πολιτική ευθύνη να παίρνουν αποφάσεις και όχι οι εμπειρογνώμονες ή οι τεχνοκράτες. 
Ευχαριστώ.","ΑΝΤΩΝΙΟΣ ΜΠΕΖΑΣ",343
"146691"," Ευχαριστούμε, κύριε Υπουργέ. 
Εισερχόμαστε στην πρώτη με αριθμό 10670/16-5-2013 ερώτηση πρώτου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ανάκληση προηγούμενης γνωμοδότησης του Υπουργείου Εργασίας για την εφαρμογή του μισθολογίου του ΟΤΕ. 
Στην ερώτηση του συναδέλφου θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου. 
Κύριε συνάδελφε, έχετε το λόγο για δύο λεπτά, προκειμένου να αναπτύξετε την ερώτησή σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146692"," Κύριε Πρόεδρε, κύριε Υπουργέ, είναι γνωστό ότι στις 28-2-2012, μία κατ’ εμάς, το ΣΥΡΙΖΑ, αποφράδα ημέρα για τα συμφέροντα των εργαζομένων, για τον λαό και τη χώρα μας, βγήκε η υπ’ αριθμόν 6/2012 πράξη Υπουργικού Συμβουλίου, κατ’ εφαρμογή του μνημονιακού νόμου 4046/2012. 
Με αυτήν την πράξη Υπουργικού Συμβουλίου, πρώτον, μειώθηκε ο κατώτερος μισθός κατά 22% και για τους νέους κατά 32% και, δεύτερον και ουσιαστικότερο, καταργήθηκαν επί της ουσίας οι συλλογικές συμβάσεις εργασίας στη χώρα μας. 
Τέθηκε μάλιστα συγκεκριμένη διάταξη, με βάση την οποία, αν υπήρχαν όροι συλλογικών συμβάσεων εργασίας ή διαιτητικών αποφάσεων με τους οποίους προβλέπονταν αυξήσεις μισθών, η εφαρμογή αυτών των όρων αναστέλλονταν και καταργούνταν μέχρι η ανεργία στη χώρα μας να πέσει κάτω από 10%. 
Αν πάρουμε, δηλαδή, υπ’ όψιν τις επίσημες εκθέσεις οικονομικών οργανισμών, μέχρι το 2027 δεν θα υπάρξει ούτε 1 ευρώ αύξηση στους μισθούς. Επιπλέον με αυτήν την απόφαση μπήκε μέσα η ρύθμιση ότι εφόσον προβλέπονταν αυξήσεις, οι οποίες συνδέονταν με την πάροδο συγκεκριμένου χρόνου παραμονής στην εργασία του εργαζόμενου, δηλαδή χρονοεπιδόματα και επιδόματα πολυετιών, τριετίες κ.λπ., αυτές έμπαιναν «στον πάγο», επίσης, μέχρι να πέσει η ανεργία κάτω από 10%, δηλαδή με τις πολιτικές που ασκούνται μέχρι το 2027. 
Η γερμανική «DEUTSCHE TELEKOM», μετά το 2008 και δυστυχώς το ξεπούλημα-ιδιωτικοποίηση σε αυτήν -από την τότε κυβέρνηση της Νέας Δημοκρατίας- του Οργανισμού Τηλεπικοινωνιών Ελλάδας, εφαρμόζοντας αυτήν την Πράξη Υπουργικού Συμβουλίου, περιέκοψε από 14-2-2012, που άρχιζε η ισχύς της, το χρονοεπίδομα των εργαζομένων στον ΟΤΕ, που συνδεόταν αυτόματα με την πάροδο ενός συγκεκριμένου χρόνου παραμονής στην εργασία. 
Σαν να μην της έφθανε αυτό, κύριε Υπουργέ, η «DEUTSCHE TELEKOM» με ανοιγμένη την όρεξη λόγω αυτής της Πράξης Υπουργικού Συμβουλίου και λόγω των μνημονιακών νόμων που κατεδάφισαν την εργατική νομοθεσία, περιέκοψε επιπλέον από το χρονοεπίδομα και τα μισθολογικά κλιμάκια του προσωπικού του ΟΤΕ, δηλαδή το μισθολόγιό του. Αυτά τα μισθολογικά κλιμάκια οι εργαζόμενοι του ΟΤΕ δεν τα παίρνουν μόνο εάν περάσει συγκεκριμένος χρόνος εργασίας –η διετία- αλλά με την προϋπόθεση ότι έχουν θετική αξιολόγηση, πάνω από τον μέσο όρο της αξιολόγησης του προσωπικού και με την προϋπόθεση ότι δεν έχουν πάει πειθαρχικό και δεν έχουν περάσει σε καθεστώς αργίας. Κατόπιν αυτού, η διοίκηση του ΟΤΕ, η «DEUTSCHE TELEKOM» περιέκοψε και αυτά τα μισθολογικά κλιμάκια. 
Η ΟΜΕ-ΟΤΕ έκανε ερώτηση στο Υπουργείο Εργασίας. Η Διεύθυνση Αμοιβής Εργασίας στην πρώτη της γνωμοδότηση στις 29 Απριλίου απάντησε ότι η «DEUTSCHE TELEKOM» κακώς περιέκοψε και τα μισθολογικά κλιμάκια διότι η χορήγησή τους δεν συνδέεται με την πάροδο του χρόνου αλλά με αξιολόγηση του προσωπικού. Όμως, δυστυχώς με δεύτερη γνωμοδότησή της στις 12 Μαΐου, είπε ότι πρέπει να επανεξεταστεί το θέμα. 
Μα, είναι δυνατόν, κύριε Υπουργέ; Είναι σκοπιμότητας αυτή η γνωμοδότηση. Εξυπηρετεί συγκεκριμένα συμφέροντα της «DEUTSCHE TELEKOM». 
Επικαλούμαι την εμπειρία σας, κύριε Υπουργέ -επειδή έχετε περάσει ξανά από αυτό το Υπουργείο- και τη γνώση σας για τα εργασιακά και τα μισθολόγια και σας καλούμε από το ΣΥΡΙΖΑ να κάνετε οτιδήποτε δυνατό και το γρηγορότερο, ώστε να επανέλθει στην προτέρα σωστή γνωμοδότησή του το Υπουργείο Εργασίας, για να μη δώσετε τη δυνατότητα στη «DEUTSCHE TELEKOM» να συνεχίσει να περικόπτει αυθαίρετα και παράνομα και τα μισθολογικά κλιμάκια των εργαζομένων του ΟΤΕ.
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"146693"," Ευχαριστούμε, κύριε συνάδελφε. 
Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146694"," Ευχαριστώ, κύριε Πρόεδρε. 
Κύριε συνάδελφε, το θέμα της μισθολογικής εξέλιξης και των μισθολογικών κλιμακίων τέθηκε πράγματι από την πλευρά της ΟΜΕ - ΟΤΕ στο Υπουργείο Εργασίας μέσω αιτήματος για τριμερή συνάντηση. 
Στα πλαίσια της συμφιλιωτικής διαδικασίας πραγματοποιήθηκε αυτή η τριμερής συνάντηση, όπου εκφράστηκαν οι απόψεις των δύο πλευρών. Και, βεβαίως, υπήρξε ένα πρακτικό, το οποίο ενημερωτικά σας λέω ότι υπογράφηκε μόνο από την πλευρά των εργαζομένων. 
Στη συνέχεια, υπήρξε μια απάντηση από την Υπηρεσία σε σχέση με τις διευκρινήσεις για το τι ισχύει, όπως ζητήθηκε από την πλευρά των εργαζομένων. Όπως είπατε, υπήρξε μια απάντηση η οποία εκφέρει συγκεκριμένη άποψη στα πλαίσια, βεβαίως, της ισχύος των επιχειρησιακών συμβάσεων των εργαζομένων στον ΟΤΕ, λαμβάνοντας υπ’ όψιν και την πράξη του Υπουργικού Συμβουλίου για το συγκεκριμένο θέμα. 
Στη συνέχεια δεν υπήρξε άλλη γνωμοδότηση αρνητική. Θέλω να το ξεκαθαρίσουμε αυτό, γιατί με την έκφραση «αρνητική γνωμοδότηση» είναι σαν να λέμε ότι ήρθε η υπηρεσία και είπε: «Α, αυτό που είπα δεν ισχύει και ισχύει κάτι άλλο». Να πούμε τα πράγματα όπως έχουν. Υπήρξε, κατά την άποψη της, μία ανάγκη να επεξεργαστεί περισσότερο το θέμα, ζητώντας επιπλέον στοιχεία και λαμβάνοντας υπόψη περισσότερες πλευρές που έχουν να κάνουν ασφαλώς με το Υπουργείο και με αρμόδιους και επιφυλάχτηκε για την τελική γνωμοδότηση. 
Το λέω αυτό, διότι θεωρώ ότι η άποψη σας πως εξυπηρετήθηκαν τα συμφέροντα της «DEUTSCHE TELEKOM», είναι «τραβηγμένη», με την έννοια ότι δίνουμε ένα όπλο σε μια πλευρά το οποίο δεν το έχει τούτη την ώρα. Δεν υπάρχει αρνητική γνωμοδότηση από την πλευρά της υπηρεσίας. Και πιστεύω, εκτιμώντας ασφαλώς τη σκέψη τη δικιά μου, τις πράξεις τις δικές μου, ότι και η προηγούμενη πολιτική ηγεσία δεν είχε τέτοια πρόθεση σε καμμία περίπτωση. Το ότι αντικειμενικά μπορεί να ευνοεί μια κατάσταση, δεν σημαίνει ότι έχει σκοπιμότητα. 
Πέρα, όμως, από αυτό και ανεξάρτητα από την εκτίμηση που μπορεί να έχει ο καθένας για το αποτέλεσμα της πράξης αυτής, αυτό που έκανα εγώ μόλις έλαβα ενημέρωση για το θέμα, σε συνεννόηση με την υπηρεσία, ήταν να ζητήσω να ολοκληρωθεί η διαδικασία την οποία αναφέρετε στο δεύτερο έγγραφο και η οποία θα μας δώσει και την τελική γνωμοδότηση της υπηρεσίας. Μάλιστα, επειδή υπήρξε γενική εκτίμηση για το χρόνο, ζήτησα αυτό να γίνει εντός των επόμενων εβδομάδων και όχι πέραν του μηνός. Θεωρώ ότι είναι υπεραρκετός ο χρόνος, έτσι ώστε να αναζητηθούν όλα τα στοιχεία και να δοθεί η απάντηση από την υπηρεσία, σύμφωνα με τα ισχύοντα. 
Για να μην υποκαταστήσω τη δουλειά που πρέπει ή που θα έπρεπε να είχε κάνει η υπηρεσία ήδη, δεν θα να μπω στην ουσία για να εκφράσω την άποψή μου. Το θέμα έχει νομοτεχνική, έχει σοβαρή υπόσταση. Και, βεβαίως, έχει και οικονομικό αντικείμενο και για την πλευρά των εργαζομένων και για την πλευρά της επιχείρησης. Επομένως, χρειάζεται η τεκμηριωμένη απάντηση της υπηρεσίας. 
Σας ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"146695"," Ευχαριστούμε, κύριε Υπουργέ. 
Κύριε Στρατούλη, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146696"," Κύριε Υπουργέ, σας άκουσα πάρα πολύ προσεκτικά. Εγώ θέλω να πω το εξής, σχετικά με το αν και ποιος εξυπηρετείται ή όχι με τη δεύτερη γνωμοδότηση του Υπουργείου σας που άφησε ανοιχτό το θέμα: Με την πρώτη γνωμοδότηση ήταν σαφής η απάντηση: Δεν έχει δικαίωμα η «DEUTSCHE TELEKOM», η ιδιοκτήτρια σήμερα, η μεγαλομέτοχος εταιρεία του Οργανισμού Τηλεπικοινωνιών Ελλάδας, να περικόψει τα μισθολογικά κλιμάκια των εργαζομένων του ΟΤΕ. Με τη δεύτερη γνωμοδότηση του Υπουργείου σας, που αφήνει το θέμα ανοιχτό να επανεξεταστεί, εκ των πραγμάτων και αντικειμενικά εξυπηρετείται η «DEUTSCHE TELEKOM», διότι συνεχίζει να μην χορηγεί τα μισθολογικά κλιμάκια των εργαζομένων του ΟΤΕ από 1-1-2013 που ουσιαστικά θα «έτρεχαν» αυτά τα κλιμάκια. Επομένως, εκ των πραγμάτων εξυπηρετείται η γερμανική πολυεθνική. 
Δεύτερον, κύριε Υπουργέ, δεν χρεώνουμε ούτε ο ΣΥΡΙΖΑ ούτε εγώ που κάνω την ερώτηση, σε εσάς προσωπικά αυτή την καθυστέρηση. Τώρα αναλάβατε Υφυπουργός Εργασίας. Επειδή, όμως, γνωρίζω ότι τρεις μήνες αυτό το θέμα κλωθογυρίζει μέσα στις υπηρεσίες του Υπουργείου Εργασίας κι ενώ είναι σαφής ο νόμος και οι διατάξεις, θέλω να πω ότι υπάρχει πολύ μεγάλη καθυστέρηση. 
Αυτό που ζητάμε από εσάς με την ανάληψη των καθηκόντων σας, είναι όσο το δυνατόν γρηγορότερα να λυθεί αυτό το θέμα. Διότι όσο «τρέχουν» οι μέρες, όσο «τρέχουν» οι ώρες, όσο «τρέχουν» οι μήνες, επωφελείται η μια εκ των δυο πλευρών -και αυτή είναι η «DEUTSCHE TELEKOM» που αυξάνει τα κέρδη της και τα έσοδά της με αυτό τον τρόπο- και ζημιώνονται δέκα, δώδεκα χιλιάδες εργαζόμενοι του ΟΤΕ. 
Το Υπουργείο Εργασίας έχει όλα τα δεδομένα. Είναι σαφείς οι διατάξεις που προβλέπουν τα μισθολογικά κλιμάκια των εργαζομένων του ΟΤΕ. Υπάρχει το ενιαίο μισθολόγιο του ΟΤΕ που είχε συμφωνηθεί με συλλογική σύμβαση εργασίας το 1999 και οι κανονιστικές διατάξεις της επαναβεβαιώθηκαν ακόμα και σε μέρες μνημονίου, κύριε Υπουργέ. Τον περασμένο Μάιο, όπως γνωρίζετε, υπογράφηκε η νέα συλλογική σύμβαση εργασίας εργαζομένων του ΟΤΕ με τη Διοίκηση του ΟΤΕ και την «DEUTSCHE TELEKOM» που επαναβεβαιώνει την ισχύ των κανονιστικών διατάξεων της ΣΣΕ του 1999. 
Όσον αφορά στα μισθολογικά κλιμάκια, παραπέμπει στον εσωτερικό κανονισμό εργασίας του ΟΤΕ, που ψηφίστηκε με νόμο του κράτους το 2006, που λέει ότι τα δεκαέξι αυτά μισθολογικά κλιμάκια δίνονται ανά δύο χρόνια παραμονής στην εργασία, εκτός από το τελευταίο, το 17ο, που είναι ανεξαρτήτως χρόνων, με την προϋπόθεση, όμως, ότι θα έχει προηγηθεί αξιολόγηση του προσωπικού και ο κάθε συγκεκριμένος εργαζόμενος δεν θα είναι κάτω από το μέσο όρο της βαθμολογίας όλων των εργαζομένων του ΟΤΕ και ότι δεν εκκρεμούν σε βάρος του πειθαρχικές διώξεις και δεν έχει ενταχθεί σε καθεστώς αργίας. Δηλαδή, με πάρα πολύ συγκεκριμένες προϋποθέσεις και όχι με την απλή πάροδο χρόνου. 
Επομένως, θεωρώ εκ των ων ουκ άνευ, κύριε Υπουργέ, ότι το ταχύτερο δυνατό θα δώσετε εντολή στην υπηρεσία σας να επανέλθετε, όχι απλά σ’ αυτά τα οποία λέω εγώ ή ο ΣΥΡΙΖΑ ή η Ομοσπονδία Εργαζομένων του ΟΤΕ, αλλά σ’ αυτά τα οποία λέει με πολύ σαφή, κατηγορηματικό, εμπεριστατωμένο και τεκμηριωμένο νομικά τρόπο η αρμόδια διεύθυνση του Υπουργείου Εργασίας στην πρώτη γνωμοδότησή της. Να επανέλθετε δηλαδή, σε δική σας γνωμοδότηση. Και να καταλάβουν οι της «DEUTSCHE TELEKOM» ότι εδώ στην Ελλάδα, ανεξάρτητα από το αν έχουμε πολύ μεγάλες διαφορές, χαώδεις διαφορές και ένα σκληρό, ανένδοτο αγώνα εμείς του ΣΥΡΙΖΑ απέναντι στις μνημονιακές κυβερνήσεις για την εφαρμογή των μνημονιακών πολιτικών, υπάρχουν όμως και ζητήματα λογικής. Υπάρχουν ζητήματα λογικής σ’ αυτήν τη χώρα που πρέπει να λύνονται με βάση τους κανόνες της λογικής. Και δεν πρέπει η «DEUTSCHE TELEKOM» και η κάθε «DEUTSCHE TELEKOM», η γερμανική ή όποια άλλη πολυεθνική, να αντιμετωπίζει τη χώρα μας σαν μπανανία. 
Ευχαριστώ, πάρα πολύ, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"146697"," Ευχαριστούμε, κύριε συνάδελφε. 
Κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146698"," Κύριε συνάδελφε, κανείς δεν την αντιμετωπίζει κατ’ αυτόν τον τρόπο και κανείς δεν πρέπει να την αντιμετωπίσει και στο μέλλον. Πρέπει η Κυβέρνηση, οι δημόσιες υπηρεσίες να πράττουν αυτό που πρέπει για το δημόσιο συμφέρον, προκειμένου να υπάρχει και απόδοση δικαιοσύνης σε κάθε περίπτωση. 
Αναφερθήκατε αναλυτικά στην Πράξη του Υπουργικού Συμβουλίου. Εκεί στηρίζονται οι γνωμοδοτήσεις που λένε ότι πρέπει να υπάρξει μισθολογική εξέλιξη. Στο συγκεκριμένο σημείο το οποίο είναι και το επίμαχο για την ερμηνεία. 
Σε κάθε περίπτωση, αυτό το οποίο ζητήσατε θα πρέπει να γίνει είτε έτσι είναι η γνωμοδότηση είτε αλλιώς. Μέχρι στιγμής, πάντως, δεν υπάρχει αρνητική γνωμοδότηση. Δεν δίνουμε όπλο στην πλευρά της εργοδοσίας της εταιρείας. Θα πρέπει, όμως, να υπάρξει η γνωμοδότηση σε συγκεκριμένο χρόνο, η οποία εν τέλει κρίνεται και στα δικαστήρια. Όπως γνωρίζετε, η εμπειρία μέχρι τώρα λέει ότι ανάλογα με το ποια θα είναι η γνωμοδότηση, η πλευρά την οποία δεν τη συμφέρει θα προσφύγει, για να κριθεί τελικά εκεί. 
Άρα, σε κάθε περίπτωση, πρέπει να υπάρξει μία γνωμοδότηση ούτως ώστε να προχωρήσουν τα πράγματα. 
Θεωρώ ότι η υπηρεσία θα ολοκληρώσει το έργο στην προθεσμία την οποία ζήτησα, μπορεί και γρηγορότερα. Συνεπώς, θα έχουμε την ευκαιρία να σας ενημερώσουμε -και βεβαίως την ΟΜΕ-ΟΤΕ- για το αποτέλεσμα και τη γνωμοδότηση επί του συγκεκριμένου θέματος, το οποίο ζητούν πράγματι από το Μάρτιο να ξεκαθαρίσει, λόγω του ότι υπήρξε αυτή η διαφωνία και δεν καταβλήθηκαν τα ποσά, τα οποία αντιστοιχούσαν στη μισθολογική εξέλιξη.
Ευχαριστώ, κύριε συνάδελφε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"146699"," Ευχαριστούμε πολύ, κύριε συνάδελφε.
Κύριοι συνάδελφοι, η δεύτερη με αριθμό 10225/25-4-2013 ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με απολύσεις εργαζομένων σε ΝΠΙΔ που ανήκουν στο δημόσιο τομέα, δεν συζητείται λόγω κωλύματος του κυρίου Υπουργού και διαγράφεται. 
Επίσης, η τρίτη με αριθμό 8313/11-3-2013 ερώτηση πρώτου κύκλου του Βουλευτή Λαρίσης του Λαϊκού Συνδέσμου – Χρυσή Αυγή κ. Χρυσοβαλάντη Αλεξόπουλου προς τον Υπουργό Εθνικής Άμυνας, σχετικά με «την επιβράβευση από το κράτος των αντιρρησιών συνείδησης», δεν συζητείται λόγω κωλύματος του κυρίου Υπουργού και διαγράφεται. 
Ολοκληρώθηκε η συζήτηση των αναφορών και ερωτήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146700"," Κυρίες και κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας και άλλες διατάξεις».
Κύριοι συνάδελφοι, έχουμε πάρει κάποιες επιστολές από τα κόμματα: 
Από τη Νέα Δημοκρατία στο υπό συζήτηση σχέδιο νόμου ορίζεται εισηγητής ο Βουλευτής κ. Ευστάθιος Κωνσταντινίδης αντί του Βουλευτή κ. Γεωργίου Κοντογιάννη. Για το ίδιο νομοσχέδιο, από τους Ανεξάρτητους Έλληνες, ο Γραμματέας της Κοινοβουλευτικής Ομάδας κ. Παναγιώτης Μελάς, έστειλε επιστολή με την οποία ορίζει ως ειδικό αγορητή τον κ. Κωνσταντίνο Γιοβανόπουλο και ως Κοινοβουλευτικό Εκπρόσωπο τον κ. Νότη Μαριά. Επίσης, από τη Χρυσή Αυγή πήραμε δύο επιστολές. Με την πρώτη ορίζεται ειδικός αγορητής στο νομοσχέδιο ο Βουλευτής Β΄ Αθηνών, κ. Ηλίας Παναγιώταρος και Κοινοβουλευτικός Εκπρόσωπος ο Βουλευτής Κορινθίας, κ. Ευστάθιος Μπούκουρας. Από την Κοινοβουλευτική Ομάδα του ΚΚΕ πήραμε επιστολή, με την οποία ορίζεται ως Κοινοβουλευτική Εκπρόσωπος η κ. Διαμάντω Μανωλάκου στο νομοσχέδιο που θα συζητήσουμε εν συνεχεία. 
Το νομοσχέδιο ψηφίστηκε στη διαρκή επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας. 
Θέλει κάποιος συνάδελφος, επαναλαμβάνω, από τα κόμματα που είχαν αντίρρηση να λάβει το λόγο;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, για το διαδικαστικό θα ήθελα να πω κάτι. Μου επιτρέπετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146701"," Μισό λεπτό. Θα σας δώσω το λόγο για το διαδικαστικό.
Επιφύλαξη είχαν, λοιπόν, οι Ανεξάρτητοι Έλληνες και η Χρυσή Αυγή. Ως εκ τούτου, έχετε το λόγο…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146702"," Δεν είχαμε επιφύλαξη. Είχαμε άρνηση.","ΗΛΙΑΣ ΠΑΝΑΓΙΩΤΑΡΟΣ",385
"146703"," Ναι, με συγχωρείτε. Είχατε άρνηση. Λάθος δικό μου. Οι Ανεξάρτητοι Έλληνες είχαν επιφύλαξη. 
Ορίστε, κύριε Μαριά, έχετε το λόγο. Θέλετε να μιλήσετε ως Κοινοβουλευτικός Εκπρόσωπος ή ως…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Επιτρέψτε μου, επειδή υπάρχει και άρθρο δεύτερο το οποίο έχει προστεθεί: Δεν πρόκειται μόνο περί κυρώσεως, αλλά ταυτόχρονα και επί ενός δευτέρου άρθρου, που είναι η συμφωνία…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146704"," Επιτρέψτε μου να σας εξηγήσω λίγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να ολοκληρώσω, κύριε Πρόεδρε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146705"," Το έχω υπόψη μου. 
Επομένως, τώρα, σε αυτή τη φάση, όσοι είχαν εκφράσει είτε επιφύλαξη είτε αντίρρηση για τη συμφωνία, για τη σύμβαση, θα λάβουν το λόγο για πέντε λεπτά, ένας από κάθε κόμμα. Στη συνέχεια, όσοι επιθυμούν να τοποθετηθούν επί της τροπολογίας, θα τοποθετηθούν. 
Από τους Ανεξάρτητους Έλληνες, λοιπόν, το λόγο έχει ο κ. Γιοβανόπουλος.
Κύριε συνάδελφε, έχετε το λόγο για πέντε λεπτά, για να διευκρινίσετε αν παίρνετε θέση υπέρ ή κατά, διότι είχατε επιφυλαχθεί.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146706"," Κύριε Πρόεδρε, σας ευχαριστώ πολύ.
Έχω τοποθετηθεί ήδη και στην επιτροπή -όποτε χρειάστηκε- αλλά και στην Ολομέλεια σχετικά με την αξία και τη βάσανο να εισάγουμε μέσα στην Ολομέλεια τις κυρώσεις αναλόγων συμφωνιών. Ξέρετε, στον άξονα του χώρου και του χρόνου, βλέποντας πώς διαβιώνει ο μέσος Έλληνας και βλέποντας το μέγεθος της κρίσης όπως δεν μπορεί πια να ελεγχθεί από κανέναν κυβερνητικό σχεδιασμό, εάν υπάρχει ή εάν υπήρχε ποτέ αυτός, νομίζω ότι είναι πέρα από πολυτέλεια να συνεχίζουμε σήμερα να συζητάμε τέτοιου είδους συμβάσεις, για τις οποίες και σαν Ανεξάρτητοι Έλληνες και ο ομιλών προσωπικά έχουμε εξηγήσει ότι νομίζουμε πως δεν μπορεί πια αυτό να συνεχιστεί. Και ο Κανονισμός, τουλάχιστον στο σημείο αυτό, θα πρέπει να αλλάξει δραστικά.
Σε ό,τι αφορά την ουσία της ίδιας της κυρώσεως, ακούσαμε με μεγάλη προσοχή και λεπτομέρεια όσα εισηγήθηκε ο κύριος Υπουργός για την αναγκαιότητα αυτής της σύμβασης ειδικά από άποψη τεχνογνωσίας, που θα πρέπει να μοιραστούμε με την Τουρκία και ειδικά με εταιρείες που δραστηριοποιούνται ανταλλάσσοντας πληροφορίες και οπωσδήποτε εμπορευόμενοι υλικά ή και αρνιά. Μάλιστα, ήταν μια ειδική σκέψη ότι αρνιά κάποιας μεγαλύτερης ηλικίας, που είναι αυτά τα οποία επιθυμούν να καταναλώνουν στην άλλη πλευρά του Αιγαίου, είναι μια ευκαιρία τώρα να τα προωθήσουμε. 
Επίσης, είναι ευκαιρία σε κάποιες τεχνογνωσίες πολύ εξειδικευμένες, τις οποίες πέτυχαν Έλληνες επιστήμονες, όπως τα υπόγεια στάγδην, να μπορέσουν τώρα να δραστηριοποιηθούν και να υπάρχουν οικονομικά οφέλη με την Τουρκία, με άλλους γεωργούς και με άλλες υπηρεσίες, οι οποίες θέλουν να δουν τα τεχνολογικά επιτεύγματα της Ελλάδας. 
Ναι, συμφωνούμε, έχουμε κάνει προόδους και ζητάνε πράγματα από εμάς. Επιτέλους, όμως, κάποιοι πρέπει να υψώσουν στεντόρεια φωνή και να καταδείξουν στην Τουρκία ότι δεν μπορούμε να συζητάμε για τέτοιου είδους συμβάσεις, σε καμμία των περιπτώσεων, όσο συνεχίζεται η απειλητική της εμφάνιση στο Αιγαίο και στο θέμα της ΑΟΖ, όσο συνεχίζεται η κατοχή στην Κύπρο και η παγιωμένη στάση. Ξέρετε, δεν υπήρξαν παρά μόνο λίγα εικοσιτετράωρα όταν μιλώντας με τον Μητροπολίτη Λεμεσού, τον σεβασμιότατο Αθανάσιο, μας εξηγούσε πόσο μεγάλη είναι η οδύνη των Κυπρίων και των οικογενειών τους τώρα που η εξέταση του DNA αποδεικνύει ποιοι είναι οι πρώην αγνοούμενοι, τώρα που πλέον ταυτοποιούνται τα οστά τους. 
Όταν, λοιπόν, υπάρχει τέτοια οδύνη στο νησί και όταν στην Ελλάδα αντιμετωπίζουμε την αγριότητα της Τουρκίας στο Αιγαίο, νομίζω ότι δεν θα πρέπει να υπάρχει από εμάς κανένα «ναι» σε καμμία τεχνογνωσία, σε καμμία ανταλλαγή πληροφοριών, σε καμμία επίδειξη χαρτών και σε καμμία ανταλλαγή τεχνογνωσίας, όπου ούτως ή άλλως το ελληνικό δαιμόνιο θα μπορέσει και να το κάνει, θα μπορέσει και να το πετύχει, θα μπορέσει και να το διεξάγει είτε απευθείας είτε με άλλους τρόπους.
Δεν νομίζω ότι είναι θέμα κυρώσεων. Νομίζω ότι είναι θέμα πολιτικής πρωτοβουλίας, ακόμα και αυτές τις στιγμές να υψώσουμε μια φωνή και να πούμε στη γείτονα χώρα ότι οι φιλίες που θέλουμε να στήσουμε θα πρέπει να ξεκινήσουν από την εκεί μεριά πρώτα, γιατί από εκεί ξεκινάει το κακό. Και θα πρέπει να δούμε ποιος ήρξατο χειρών αδίκων, και να δούμε πώς θα συνεχίσουμε. 
Εμείς εδώ πρέπει να δούμε πώς θα μπορέσει αυτό το Υπουργείο Αγροτικής Ανάπτυξης, με αυτή τη μέριμνα, να αντιμετωπίζει πράγματα ουσιαστικότερα και όχι γελοίες συμβάσεις αυτού του τύπου. Οι συμβάσεις αυτού του τύπου αυτή τη στιγμή, κατά την άποψή μας, παραπλανούν τον ελληνικό λαό. Νομίζουμε ότι φεύγει το focus από εκεί που θα έπρεπε να είναι. 
Θα έπρεπε να είναι, για παράδειγμα, στην ακαρπία, όπου ο ΕΛΓΑ θα πρέπει να φροντίσει πώς θα αποζημιώσει τους ανθρώπους των οποίων δεν μπόρεσε να δέσει ο καρπός στα δέντρα τους όταν πάγωσαν. Δεν υπήρχε, όμως, τέτοια πρόβλεψη στον ΕΛΓΑ. Δεν υπήρχε πρόβλεψη να δούμε πώς με το χαλάζι θα μπορέσουμε, έστω και ετεροχρονισμένα, να καλύψουμε όλες τις ανάγκες. Βέβαια, υπήρχε πρόβλεψη να παίρνουν τα κομματικά γραφεία χρήματα με ποσοστά μέσα από τον ΕΛΓΑ. 
Λέω, λοιπόν, ότι με αυτά θα πρέπει να ασχολείται ο ελληνικός λαός. Θα πρέπει να δούμε τι θα γίνει με τα ξερικά χωράφια, που τώρα έρχεται φορολογία και σε αυτά, να δούμε τι θα γίνει με την φορολόγηση των αγροτικών γαιών. Αυτά είναι που καίνε τον Έλληνα πολίτη.
Αυτή τη στιγμή που μιλάμε, η Βέροια, από την οποία προέρχομαι, είναι ανάστατη καθώς σχολικοί τροχονόμοι, σχολικοί φύλακες χάνουν τις δουλειές τους. Και εμείς καθόμαστε και ασχολούμαστε αν θα πούμε «ναι» ή «όχι» στην Τουρκία. Στην Τουρκία θα πούμε «όχι», όπως «όχι» θα πούμε και στους συνεταιρισμούς, οι οποίοι έπρεπε να είναι νόμιμοι, στην ώρα τους, να είναι και αυτοί σύννομοι και να φροντίσουν να προσκομίσουν τα χαρτιά που χρειάζονται για να ενταχθούν στο νόμο.
Ζητήσαμε από τον κύριο Υπουργό να μας πει ποιοι είναι οι συνεταιρισμοί που φέρνει στο άρθρο 2, για τους οποίους θέλει να δώσουμε παράταση για άλλη μια φορά. Προφανώς, πρόκειται για συνεταιρισμούς οι οποίοι δεν τήρησαν το νόμο, δεν τήρησαν τις διατάξεις όταν άλλοι τα κατάφεραν. Και θα πρέπει να σύρεται κάθε φορά η πολιτική ζωή του τόπου πίσω από ανθρώπους, οι οποίοι δεν τιμούν την θέση, το καθήκον, την αποστολή και την ευθύνη για την οποία εκλέχθηκαν στην κορωνίδα του συνεταιριστικού κινήματος. 
Μέσα απ’ αυτές τις σκέψεις, κύριε Πρόεδρε, εμείς εκφράζουμε απόλυτη άρνηση και λέμε, «όχι» στο 1, «όχι» στο 2 και «όχι» κατ’ αρχήν. 
Σας ευχαριστώ. 
(Χειροκροτήματα από την πτέρυγα των ΑΝΕΛ)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"146707"," Ευχαριστούμε, κύριε συνάδελφε. 
Ο κ. Ηλίας Παναγιώταρος από τη Χρυσή Αυγή έχει το λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146708"," Ευχαριστώ, κύριε Πρόεδρε. 
Μας καλέσατε να ψηφίσουμε το Μνημόνιο Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας. 
Διαβάζουμε προς τη Βουλή των Ελλήνων: «Με το υπό κύρωση Μνημόνιο επιδιώκεται η ενδυνάμωση των υφισταμένων φιλικών σχέσεων μεταξύ των δύο χωρών μέσω της συνεργασίας στον τομέα της γεωργίας.» 
Για ποια ενδυνάμωση υφιστάμενων φιλικών σχέσεων ομιλούμε; Για ποια αμοιβαία συμφέροντα ομιλούμε; Μήπως για τη μισή Κύπρο, που είναι κατεχόμενη από αυτούς με τους οποίους μας ζητάτε τώρα να έχουμε συνεργασία; Από αυτούς οι οποίοι έχουν υποστηρίξει ότι το μισό Αιγαίο είναι μία γκρίζα ζώνη και οποιαδήποτε κίνηση από μέρους της Ελλάδας για τα συμφέροντά της, θα είναι αιτία πολέμου, το γνωστό «casus belli»; Από ποιους; Από αυτούς όπου στα Ίμια δολοφόνησαν τρεις Έλληνες αξιωματικούς κι από τότε οι ελληνικές κυβερνήσεις -εντός ή εκτός εισαγωγικών- έχουν καταστήσει τα Ίμια απαγορευμένη περιοχή για τους Έλληνες πολίτες; Για ποιο μνημόνιο συνεργασίας συζητάμε; Ποιοι κάνουν τις εκατοντάδες παραβιάσεις και ποιους αναχαιτίζουν οι Έλληνες πιλότοι; Μήπως τους Δανούς, τους Ελβετούς, ή τους Σουηδούς; 
Οι δεκάδες νεκροί που έχουμε όλα αυτά τα χρόνια σε έναν ακήρυχτο πόλεμο, οι ήρωες Σιαλμάς και Ηλιάκης για ποιους έπεσαν στο Αιγαίο; Για κάποιους άλλους ή για τον προαιώνιο εχθρό της Ελλάδος, την Τουρκία; 
Για ποια συνεργασία συζητάμε όταν τα τουρκικά πολεμικά πλοία σουλατσάρουν και κάνουν βόλτες και φτάνουν μέχρι την Άνδρο και το Σούνιο και εμείς καθόμαστε και τους παρατηρούμε; Μήπως για τα δώδεκα μίλια, αυτό το αναφαίρετο δικαίωμα της Ελλάδος, το οποίο θα έλυνε αυτομάτως πάρα πολλά προβλήματα και το οποίο οι δικές σας κυβερνήσεις δεν τολμούν να το χρησιμοποιήσουν υπό το φόβο της Τουρκίας, ότι θα δεχθούν επίθεση; Ασχέτως αν η ίδια η Τουρκία το εφαρμόζει στη Μαύρη Θάλασσα και στα νότια σύνορά της. 
Για ποια συνεργασία συζητάμε όταν η βασική αιτία της λαθρομετανάστευσης στην Ελλάδα είναι οι Τούρκοι, που ενορχηστρωμένα και οργανωμένα περνούν εκατοντάδες χιλιάδες λαθρομετανάστες από το έδαφός τους στην ελληνική επικράτεια; 
Όλοι αυτοί οι εξοπλισμοί που γίνονται δεκαετίες τώρα και είναι και η αφορμή για να κονομάνε διάφοροι τέως συνάδελφοι του Κοινοβουλίου -κάποιοι βρίσκονται στη φυλακή- για ποιους γίνονται; Για τους Ελβετούς, για τους Γερμανούς, για τους Άγγλους, για τους Ολλανδούς ή μήπως για τους φίλους -όπως τους λέτε- Τούρκους; 
Λέτε στην αιτιολογική έκθεση ότι τα συμβαλλόμενα μέρη θα συνεργάζονται στους παρακάτω τομείς, ένας εκ των οποίων -στο νούμερο τέσσερα- είναι η αλιεία. Έχετε ρωτήσει τους Έλληνες ψαράδες τι τραβάνε όταν έρχονται αντιμέτωποι με την τούρκικη ακτοφυλακή, που τους σκίζουν τα δίχτυα, που τους παρεμποδίζουν; Έχουν βυθίσει και σκάφη, έχουν συλλάβει και Έλληνες ψαράδες και εμείς τους κοιτάζουμε. Και περιμένουμε να συνεργαστούμε στον τομέα της αλιείας μαζί τους; 
Μιλάμε για υποκρισία σε όλο της το μεγαλείο! Θα μπορούσατε, αν είχατε κότσια, να υπογράψετε μνημόνιο κατανόησης και συνεργασίας στο ζήτημα της λαθρομετανάστευσης, που δεν έχει υπογράψει η Τουρκία, ώστε όποιος μπαίνει στην Ελλάδα, να επιστρέφεται αυτομάτως πίσω. Το ίδιο και για τις παραβιάσεις και πολλά άλλα ζητήματα. 
Τι να κάνουμε όμως; Αποδεικνύετε συνεχώς ότι σαν ελληνική Κυβέρνηση -η τωρινή ή και οι προηγούμενες- είστε υποτακτικοί των Τούρκων και των πάσης φύσεως ξένων, όπως τώρα με το μνημόνιο 1, το μνημόνιο 2 και το μνημόνιο 3, αλλά και με όλα όσα έπονται. Να δούμε αν θα προλάβετε να τα φέρετε και να τα ψηφίσετε. 
Ευτυχώς που υπάρχει η Χρυσή Αυγή για να υπενθυμίζει στους Έλληνες πολίτες ποιοι είναι οι πραγματικοί εχθροί αυτού του τόπου. 
Καταψηφίζουμε και δεν μας ενδιαφέρει καμμία συνεργασία ούτε για να εισάγουμε κολοκυθάκια από την Τουρκία ούτε για καμμία τεχνογνωσία ούτε για το αν τα αρνιά θα είναι πιο παχιά και θα έχουμε όφελος οικονομικό είτε οτιδήποτε άλλο. Καμμία συνεργασία με τους δολοφόνους και αυτούς οι οποίοι είναι η αιτία οι μισές πόλεις στην Ελλάδα να έχουν το πρόθεμα «Νέα», γιατί η πραγματική τοποθεσία είναι σκλαβωμένη στην Κύπρο, στη Μικρά Ασία, στην Τραπεζούντα, στον Πόντο και αλλού. 
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"146709"," Ευχαριστούμε, κύριε συνάδελφε.
Όσον αφορά την κύρωση του μνημονίου, η συζήτηση έχει λήξει. 
Τώρα έχουμε και την τροπολογία ενσωματωμένη. Επιθυμεί κάποιος συνάδελφος να τοποθετηθεί; 
Το λόγο έχει η κ. Μανωλάκου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146710"," Κύριε Πρόεδρε!","ΕΥΑΓΓΕΛΟΣ ΑΠΟΣΤΟΛΟΥ",35
"146711"," Ένας-ένας, σιγά-σιγά. Όλοι θα μιλήσουν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146712"," Κύριε Πρόεδρε, επί της διαδικασίας!","ΕΥΑΓΓΕΛΟΣ ΑΠΟΣΤΟΛΟΥ",35
"146713"," Ορίστε. Παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146714"," Για τη διαδικασία και εγώ θα μιλήσω.","ΔΙΑΜΑΝΤΩ ΜΑΝΩΛΑΚΟΥ",302
"146715"," Παρακαλώ, παρακαλώ! Να εγγραφείτε. Όσοι θέλετε να μιλήσετε, να εγγραφείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146716"," Όχι, επί της διαδικασίας θέλω να μιλήσω.","ΕΥΑΓΓΕΛΟΣ ΑΠΟΣΤΟΛΟΥ",35
"146717"," Τι να κάνουμε τώρα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146718"," Έχω το λόγο, κύριε Πρόεδρε;","ΔΙΑΜΑΝΤΩ ΜΑΝΩΛΑΚΟΥ",302
"146719"," Ένα λεπτό, κυρία Μανωλάκου, επειδή ζητάει επί της διαδικασίας ο συνάδελφος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146720"," Κύριε Πρόεδρε, όταν ήρθε στην Επιτροπή Παραγωγής και Εμπορίου η συγκεκριμένη τροπολογία, αρνηθήκαμε να ενταχθεί στο συγκεκριμένο μνημόνιο κατανόησης και απεδέχθη το Προεδρείο -και νομίζω και όλες οι παρατάξεις- να μπει υπό την προϋπόθεση ότι θα ανοιχτεί η συζήτηση γύρω από τα μεγάλα προβλήματα που απασχολούν το συνεταιριστικό αγροτικό χώρο.","ΕΥΑΓΓΕΛΟΣ ΑΠΟΣΤΟΛΟΥ",35
"146721"," Κύριε συνάδελφε,...","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146722"," Επιτρέψτε μου, κύριε Πρόεδρε. 
Εκεί, λοιπόν, και ο παρών Υπουργός Αγροτικής Ανάπτυξης και όλοι οι εκπρόσωποι των κομμάτων συμφωνήσαμε ότι μία συνεδρίαση της Ολομέλειας -όπως στην προκειμένη περίπτωση είναι αυτή που σήμερα υπηρετούμε- να ασχοληθεί με τη συγκεκριμένη τροπολογία για να τοποθετηθούν όλοι οι συνάδελφοι, ιδιαίτερα οι Βουλευτές της περιφέρειας που γνωρίζουν από κοντά τα ζητήματα, πάνω στο συγκεκριμένο πρόβλημα. Αυτό συμφωνήσαμε όλοι. 
Άρα, λοιπόν, πρέπει να ανοιχτεί η συζήτηση και να μιλήσουν όσοι Βουλευτές θέλουν και με τον αντίστοιχο χρόνο.","ΕΥΑΓΓΕΛΟΣ ΑΠΟΣΤΟΛΟΥ",35
"146723"," Κύριε συνάδελφε, εγώ έχω μία τροπολογία η οποία είναι ενσωματωμένη στο νομοσχέδιο, αλλά δεν παύει να είναι μία τροπολογία. Δεν έχω καμμία ένδειξη ότι πρέπει να κάνω μία γενικευμένη συζήτηση σήμερα εδώ για το συνεταιριστικό πρόβλημα. Εδώ είναι ο Υπουργός, ο οποίος μπορεί να πάρει το λόγο και να τοποθετηθεί πάνω στο ζήτημα το οποίο εσείς θέσατε μόλις προηγουμένως. Διαφορετικά, θα ακολουθήσουμε τη συζήτηση η οποία ακολουθείται στις τροπολογίες.
Ορίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146724"," Κύριε Πρόεδρε, δεν σας έχει ενημερώσει! Έχει διαπράξει μεγάλο σφάλμα! 
(Θόρυβος στην Αίθουσα)","ΕΥΑΓΓΕΛΟΣ ΑΠΟΣΤΟΛΟΥ",35
"146725"," Ένα λεπτό, να μας πει ο κύριος Υπουργός. Παρακαλώ. Ένα λεπτό, αν έχετε την καλοσύνη. Δεν υπάρχει λόγος να φωνασκούμε. Δεν υπάρχει λόγος για ένταση.
Ορίστε, κύριε Υπουργέ, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146726"," Ευχαριστώ πολύ, κύριε Πρόεδρε. 
Κυρίες και κύριοι Βουλευτές, στη συζήτηση που έγινε στην Επιτροπή Παραγωγής και Εμπορίου για την κύρωση της συγκεκριμένης πράξης, πραγματικά ο κ. Αποστόλου ήταν αυτός που ζήτησε έξω από την ημερήσια διάταξη να πάρουμε μία παράταση της προθεσμίας μετατροπής των ΕΑΣ από δευτεροβάθμια και τριτοβάθμια όργανα σε πρωτοβάθμια. Επειδή μάλιστα η συγκεκριμένη προθεσμία έληγε τότε την 31η Ιουνίου, ζητήσατε την ώρα που συζητούσαμε για την κύρωση της πράξης με την Τουρκία εκτός ημερησίας διατάξεως να συζητηθεί μόνο αυτό το πράγμα, δηλαδή να διερευνήσουμε το εάν και κατά πόσο μια σειρά τροπολογιών που είχαν κατατεθεί -και έχει κατατεθεί το συγκεκριμένο νομοσχέδιο στη Βουλή που αφορά τον κοινοτικό μας νόμο για τις ζωοτροφές, τα τρόφιμα, τους ελέγχους κ.λπ.- να φύγουν από εδώ, γιατί αυτό ενδέχεται να καθυστερήσει μια-δυο εβδομάδες. Πραγματικά, καθυστέρησε μια εβδομάδα, πέρασε από την ΚΕΝΕ και φαντάζομαι ότι, εάν όλα πάνε καλά, την άλλη εβδομάδα…
(Θόρυβος στην Αίθουσα)
Αφήστε με να ολοκληρώσω. Θα πάρετε το λόγο και θα πείτε και εσείς την άποψή σας. 
Λέω, λοιπόν, ότι τότε εμείς δεχθήκαμε αυτήν την προτροπή να κόψουμε μόνο αυτό το κομμάτι και να το βάλουμε μέσα στη συμφωνία για να ψηφιστεί έστω και μια εβδομάδα ή δυο εβδομάδες νωρίτερα, προκειμένου να μην υπάρχει αυτό το χάσμα. Αυτό έγινε και φυσικά θυμάμαι που είπατε ότι, εφόσον μπει έστω και αυτή η τροπολογία, δεν μπορεί στην Ολομέλεια να περάσει μόνο ως πράξη κύρωσης, πρέπει να πούμε κάτι και γι’ αυτήν την τροπολογία. Δεν μπορεί όμως να κάνουμε μια γενικότερη συζήτηση για το σύνολο του προβλήματος του συνεργατισμού. 
Δεν αποποιούμεθα αυτήν τη συζήτηση. Θα την κάνουμε -σας έχω υποσχεθεί ξέχωρα- είτε συζητώντας το νομοσχέδιο είτε ένα νόμο-πλαίσιο, που σας είπα ότι θα περιγράψει όλες τις μορφές του συνεργατισμού και τις πολιτικές μας για τα συγκεκριμένα θέματα.","ΑΘΑΝΑΣΙΟΣ ΤΣΑΥΤΑΡΗΣ",511
"146727"," Κύριε Πρόεδρε, θα ήθελα το λόγο επί προσωπικού.","ΕΥΑΓΓΕΛΟΣ ΑΠΟΣΤΟΛΟΥ",35
"146728"," Όχι, όχι. Προσωπικό θέμα δεν υπάρχει κανένα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146729"," Βεβαίως και υπάρχει.","ΕΥΑΓΓΕΛΟΣ ΑΠΟΣΤΟΛΟΥ",35
"146730"," Προσωπικό θέμα δεν υπάρχει. Δεν άκουσα εγώ…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146731"," … (δεν ακούστηκε)","ΕΥΑΓΓΕΛΟΣ ΑΠΟΣΤΟΛΟΥ",35
"146732"," Δεν είναι προσωπικό αυτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146733"," … (δεν ακούστηκε)","ΕΥΑΓΓΕΛΟΣ ΑΠΟΣΤΟΛΟΥ",35
"146734"," Κύριε Αποστόλου, σας έδωσα το λόγο; Επιτρέψτε μου. 
Άλλο είναι το προσωπικό και άλλο είναι η διαφορετική εκτίμηση μιας συζήτησης που έγινε στην επιτροπή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146735"," Μου αποδόθηκαν φράσεις που δεν ειπώθηκαν από την πλευρά μου.","ΕΥΑΓΓΕΛΟΣ ΑΠΟΣΤΟΛΟΥ",35
"146736"," Σας άκουσα που το είπατε. Δεν υπάρχει προσωπικό θέμα. 
Θα παρακαλούσα επί του θέματος που έχει ανακύψει να πάρουν το λόγο οι Κοινοβουλευτικοί Εκπρόσωποι πλέον και κανείς άλλος. 
Το θέμα είναι αν εδώ θέλουμε μια γενικευμένη συζήτηση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146737"," Τι σημαίνει «γενικευμένη συζήτηση»; 
(Θόρυβος στην Αίθουσα)","ΜΑΥΡΟΥΔΗΣ ΒΟΡΙΔΗΣ",69
"146738"," Κύριε Πρόεδρε, έχω ζητήσει το λόγο. Μου τον δώσατε, αλλά δεν μίλησα. Έχουμε δικαίωμα να μιλήσουμε.","ΔΙΑΜΑΝΤΩ ΜΑΝΩΛΑΚΟΥ",302
"146739"," Κύριε Πρόεδρε…","ΕΥΑΓΓΕΛΟΣ ΑΠΟΣΤΟΛΟΥ",35
"146740"," Κύριε Αποστόλου, τελειώσατε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146741"," Κύριε Πρόεδρε, θα ήθελα ένα λεπτό. 
Ο πρόεδρος της επιτροπής ζήτησε και από το ΣΥΡΙΖΑ να συναινέσει στο να συζητηθεί η συγκεκριμένη τροπολογία, όχι στο να συμφωνήσει ο ΣΥΡΙΖΑ με τη συγκεκριμένη τροπολογία. 
Υπάρχει μεγάλη διαφορά, διότι εμείς δεν συμφωνούμε με την τροπολογία. Αυτό ειπώθηκε από τον κύριο Υπουργό. Εμείς συμφωνούμε με τη συζήτηση βεβαίως, υπό την προϋπόθεση ότι θα ανοιχτεί η συζήτηση.","ΕΥΑΓΓΕΛΟΣ ΑΠΟΣΤΟΛΟΥ",35
"146742"," Όποιος δεν συμφωνεί με μια τροπολογία, όταν έρθει η ώρα της ψηφοφορίας την καταψηφίζει. Είναι απλό το πράγμα. 
Κυρία Μανωλάκου, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146743"," Κύριε Πρόεδρε, όπως είπατε, η τροπολογία έχει ενσωματωθεί στην κύρωση. Συνεπώς, ανεξάρτητα αν συμφωνούμε ή διαφωνούμε με την κύρωση -που σε τελευταία ανάλυση δεν έχουμε αντίρρηση για το μνημόνιο συμφωνίας με την Τουρκία- εξαιτίας της ενσωμάτωσης της τροπολογίας καταψηφίζουμε συνολικά την κύρωση αυτή. Με αυτήν την έννοια δικαιούμαστε το πεντάλεπτο της ομιλίας.","ΔΙΑΜΑΝΤΩ ΜΑΝΩΛΑΚΟΥ",302
"146744"," Παρακαλώ να τοποθετηθεί ο εισηγητής της Νέας Δημοκρατίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146745"," Κύριε Πρόεδρε, πριν τοποθετηθώ για την τροπολογία, θα ήθελα να θυμίσω πώς ξεκίνησε και συζητείται σήμερα η τροπολογία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα το λόγο.","ΕΥΣΤΑΘΙΟΣ ΚΩΝΣΤΑΝΤΙΝΙΔΗΣ",267
"146746"," Θα μιλήσετε στη συνέχεια. Έχω δώσει το λόγο στο συνάδελφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146747"," Δεν θα τοποθετηθώ τώρα για την τροπολογία, απλώς θα εξηγήσω…","ΕΥΣΤΑΘΙΟΣ ΚΩΝΣΤΑΝΤΙΝΙΔΗΣ",267
"146748"," Θα τοποθετηθείτε τώρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146749"," Κύριε Πρόεδρε, επειδή εγώ έφερα το θέμα στην επιτροπή, ζήτησα από τα υπόλοιπα κόμματα να αποδεχθούν να συζητηθεί η συγκεκριμένη τροπολογία μέσα σε μια κύρωση, γιατί υπάρχει τεράστιο πρόβλημα στη λειτουργία των συνεταιρισμών. 
Αν κάποια κόμματα -το είπα και στην επιτροπή, το λέω και σήμερα- συμφωνούν ή διαφωνούν με τη συγκεκριμένη τροπολογία ή με την παράταση, είναι δικαίωμά τους. 
Εμείς ζητήσαμε στην επιτροπή -και το αποδέχθηκαν τότε- να συζητηθεί μέσα στην κύρωση η συγκεκριμένη τροπολογία, γιατί δεν υπάρχει χρόνος και δεν μπορούν να λειτουργήσουν οι ενώσεις γεωργικών συνεταιρισμών, οι οποίες καλώς ή κακώς δεν έχουν μετατραπεί σε πρωτοβάθμιους συνεταιρισμούς και έχουν να πληρώσουν προσωπικό, να κάνουν εξαγωγές, να συναλλάσσονται με τράπεζες και όλα αυτά δεν μπορεί να τα κάνει πλέον η διοίκηση, γιατί έχει σταματήσει στις 30 Ιουνίου η λειτουργία τους. 
Συμφώνησαν τότε τα κόμματα ότι θα συζητηθεί, ανεξαρτήτως αν συμφωνούν ή δεν συμφωνούν με την τροπολογία. Είναι δικαίωμά τους να μην συμφωνούν. Είπαμε, όμως, ότι πρέπει να συζητηθεί και συμφώνησαν. Έρχεται, όμως, σήμερα ο κ. Αποστόλου και λέει ότι δεν συμφωνήσαμε να συζητηθεί. Συμφωνήσαμε να συζητηθεί. Το τι θα κάνουν, είναι δικαίωμά τους. 
Όσον αφορά το πώς έφθασε εδώ και συζητιέται, εάν θέλετε να τοποθετηθώ…","ΕΥΣΤΑΘΙΟΣ ΚΩΝΣΤΑΝΤΙΝΙΔΗΣ",267
"146750"," Παρακαλώ να τοποθετηθείτε επί της τροπολογίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146751"," Όσον αφορά την τροπολογία περιλαμβάνονται τα εξής: 
Πρώτον, ορίζεται ότι από την ίδρυση των αγροδιατροφικών συμπράξεων (αστικές μη κερδοσκοπικές εταιρείες) μπορεί να συμπράττει και η οικεία περιφέρεια. Βασικοί στόχοι είναι η ανάδειξη των παραγόμενων διατροφικών προϊόντων, η παροχή σχετικών υπηρεσιών τεκμηρίωσης και η προώθηση των λεγόμενων «καλαθιών» της περιφέρειας. Προτείνεται δε με την τροπολογία η αναδρομική ισχύς της προτεινόμενης ρύθμισης από την έναρξη ισχύος του ν. 4015/2011, ώστε να καλυφθούν και οι ανάγκες που τυχόν αναλήφθηκαν από τις περιφέρειες, πριν τεθεί σε ισχύ η παρούσα τροπολογία, λόγω της συμμετοχής σε αγροδιατροφικές συμπράξεις. 
Δεύτερον, η τροπολογία λέει «μέχρι 21-9-2013». Εγώ θα έλεγα, κύριε Υπουργέ, να είναι μέχρι τέλος του έτους, γιατί πάλι δεν θα προλάβουμε. Είναι τόσα αυτά που πρέπει να κάνουν οι Ενώσεις, ώστε δεν προλαβαίνουν. Λέει ότι παρατείνεται μέχρι 21-9-2013 -από 21-9-2012, όπου έληξε- η προθεσμία εντός της οποίας υποχρεούνται οι αγροτικές συνδικαλιστικές οργανώσεις να προβούν στις αναγκαίες καταστατικές αλλαγές που προέβλεπε το άρθρο 17 του ν. 4512/2012, καθώς επίσης και το χρονικό διάστημα κατά το οποίο παρατείνεται η θητεία των διοικήσεων των υφιστάμενων αγροτικών συνεταιρισμών κατά τη δημοσίευση του ν. 4015. 
Τρίτον, παρατείνεται μέχρι 31-12-2013 η από 1-7-2013 προθεσμία που αφορά τη μετατροπή των ενώσεων αγροτικών συνεταιρισμών σε αγροτικούς συνεταιρισμούς και αγροτικές εταιρείες σύμπραξης και τη μετατροπή κοινοπραξιών αγροτικών συνεταιριστικών οργανώσεων και κεντρικών συνεταιριστικών ενώσεων. Η παράταση αυτή κρίθηκε αναγκαία καθώς παρουσιάστηκαν πρακτικά προβλήματα και δυσχέρειες κατά την υλοποίηση του ν. 4015. Έτσι με αυτόν τον τρόπο ικανοποιείται το αίτημα των ΕΑΣ οι οποίες είχαν επισημάνει εδώ και πολύ καιρό ότι ο χρόνος δεν επαρκεί και ζητούσαν να δοθεί εκ νέου παράταση. Η παράταση αφορά, επίσης, την προθεσμία κάλυψης του ορίου 30 χιλιάδων ευρώ του συνεταιριστικού κεφαλαίου των αγροτικών συνεταιρισμών που είναι δύσκολο να το βρουν και την προθεσμία διαδικασίας εκλογής των οργάνων των αγροτικών συνεταιρισμών και της Πανελλήνιας Συνομοσπονδίας Αγροτικών Συνεταιρισμών (ΠΑΣΕΓΕΣ). 
Τέταρτον, μετατίθεται για την 2-1-2014 από 2-7-2013 η ημερομηνία κατάργησης των οριζομένων διατάξεων του ν. 2810/2000 για τις αγροτικές συνεταιριστικές οργανώσεις με τις οποίες ρυθμίζονται θέματα των ΕΑΣ, των κεντρικών συνεταιριστικών ενώσεων, των κοινοπραξιών συνεταιριστικών οργανώσεων κ.λπ.. 
Πέμπτον, η προθεσμία για την υποβολή αίτησης εγγραφής των αγροτικών συνεταιρισμών στο Μητρώο παρατείνεται από τότε που έληξε (21-12-2011) έως τις 30-9-2013.","ΕΥΣΤΑΘΙΟΣ ΚΩΝΣΤΑΝΤΙΝΙΔΗΣ",267
"146752"," Κύριε συνάδελφε, σας παρακαλώ συντομεύετε. Εκ παραδρομής σας έβαλα πέντε λεπτά. Κανονικά είναι τέσσερα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146753"," Καταργούνται από τότε που ίσχυσαν (21-9-2011) οι διατάξεις του ν. 4015/2011 και του ν. 2810/2000 που αφορούν τις ομάδες παραγωγών κι αυτό γιατί κατά την υλοποίηση του νόμου προέκυψαν διάφορα προβλήματα αναφορικά με διάφορα θέματα που απασχολούν. Δεν θέλω να τα αναφέρω όλα μιας και δεν έχω το χρόνο. Πάντως όλες οι ομάδες παραγωγών ζήτησαν αυτό το πράγμα, για να μπορέσουν να λειτουργήσουν. 
Ξέραμε από την αρχή ότι κάποιοι θα αντιδράσουν.","ΕΥΣΤΑΘΙΟΣ ΚΩΝΣΤΑΝΤΙΝΙΔΗΣ",267
"146754"," Συντομεύετε παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146755"," Κλείνω, κύριε Πρόεδρε. 
Μπορεί να πουν ότι δεν συμφωνούν με την τροπολογία. Το θέμα είναι ότι επείγει για τη λειτουργία των ενώσεων και για να μπορέσουν να κρατηθούν ζωντανοί οι συνεταιρισμοί, αλλά και για να μπορέσουμε ομαλά να τελειώσουμε. Και βέβαια, πρέπει να σκεφθούν όλοι αυτοί ότι έχουν απέναντί τους τον αγροτικό κόσμο.","ΕΥΣΤΑΘΙΟΣ ΚΩΝΣΤΑΝΤΙΝΙΔΗΣ",267
"146756"," Σας ευχαριστώ. 
Κύριε Αποστόλου, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146757"," Κύριε Πρόεδρε, κύριε Υπουργέ, αγαπητοί συνάδελφοι, ο αγροτικός συνεταιριστικός χώρος βιώνει μια σκληρή πραγματικότητα. Οδηγείται σε εκκαθάριση. Γι’ αυτό το λόγο επιμέναμε να γίνει ανάλογη συζήτηση. Όταν είχε φέρει ανάλογη τροπολογία ο κύριος Υπουργός πριν από έξι μήνες στην ίδια Αίθουσα, είχαμε πει τότε ότι η τροπολογία δεν λύνει κανένα πρόβλημα του συνεταιριστικού χώρου. Απλώς μεταθέτει τα προβλήματα. 
Είναι σίγουρο ότι μετά από έξι μήνες θα επανέλθετε. Επανήλθατε. Σήμερα είναι η τέταρτη παρέμβαση –το τονίζω- πάνω στο συγκεκριμένο ζήτημα. Ο εισηγητής της Νέας Δημοκρατίας είπε προηγουμένως ότι μάλλον θα χρειαστεί και πέμπτη, για να πάμε στο τέλος του 2013. Εμείς λέμε ότι θα βιώνουμε συνεχείς παρατάσεις, ενώ θα εξαφανίζεται ο αγροτικός συνεταιριστικός χώρος. 
Κύριε Υπουργέ, είπατε στην επιτροπή ότι συστήσατε μία ομάδα εργασίας για να ασχοληθεί με το συνεταιριστικό ζήτημα. Είχατε ξανασυστήσει μια τέτοια ομάδα όταν αναλάβατε τα καθήκοντά σας ως Υπουργός και την πετάξατε στον κάλαθο των αχρήστων. Σήμερα λέτε ότι συστήσατε μια ομάδα εργασίας για να αντιμετωπίσει ένα πρόβλημα, το οποίο εσείς με την παράταση που ζητάτε θέλετε να λυθεί. 
Προς Θεού! Δεν αντιλαμβάνεστε τι εκπέμπετε στον αγροτικό συνεταιριστικό χώρο. Είναι πολλά τα προβλήματα και ιδιαίτερα σχετικά με το Μητρώο Αγροτικών Συνεταιριστικών Οργανώσεων. Σας ζητήσαμε να μας πείτε πότε θα το ξεκλειδώσετε και πότε θα αρχίσει να γίνεται μια ουσιαστική συζήτηση, για να ξέρουμε ποιοι είναι οι ενεργοί συνεταιρισμοί, ποιοι έχουν ένα συγκεκριμένο κύκλο εργασιών και συγκεκριμένες μεταποιητικές δραστηριότητες, τις οποίες πρέπει να κρατήσουμε, διότι ξέρετε ότι εάν εξαφανιστούν οι μεταποιητικές δραστηριότητες του συνεταιριστικού αγροτικού χώρου, χάθηκε πλέον ο αγροτικός τομέας. 
Είναι πολύ σοβαρά αυτά τα ζητήματα και έπρεπε, κύριε Υπουργέ, να γίνει μια ανάλογη συζήτηση. Εγώ σας λέω ότι κατά τη διάρκεια των κινητοποιήσεων δώσατε στη δημοσιότητα –μάλιστα το φέρατε σε διαβούλευση- ένα νομοσχέδιο που αφορούσε το συνεταιριστικό κομμάτι, το οποίο βεβαίως αφορούσε, κυρίως, τα χρέη των αγροτικών συνεταιριστικών οργανώσεων. Τι κάνατε από τότε μέχρι σήμερα; Διαρκώς βρίσκονται υπό την απειλή να στέλνονται οι οφειλές τους στο δημόσιο ταμείο.
 Εγώ σας λέω ότι ήδη η «ΠΙΝΔΟΣ» αυτήν την ώρα απειλείται να κλείσει, όταν ξέρετε ότι το 20%-23% του ΑΕΠ της Ηπείρου προέρχεται από την «ΠΙΝΔΟ». Άρα, είναι τεράστια αυτά τα ζητήματα. Βεβαίως το μόνο που καταφέρατε και κάνατε επί της θητείας σας ήταν να εκποιηθεί, να χαριστεί η «ΔΩΔΩΝΗ», η οποία μετά από δύο-τρεις μήνες έφερε προβλήματα και στους παραγωγούς και στους εργαζόμενους. 
Σας τα λέμε όλα αυτά γιατί θέλουμε αυτήν την αγωνία που υπάρχει στον αγροτικό χώρο, επιτέλους, να την προσεγγίσετε. Εσείς επιδίδεστε σε ένα επικοινωνιακό παιχνίδι γύρω από αυτά τα ζητήματα και ουσιαστικά συγκεκριμένες νομοθετικές πρωτοβουλίες δεν έχουμε δει, τουλάχιστον στον ένα χρόνο που υπηρετούμε σε αυτήν τη Βουλή, από την πλευρά του Υπουργείου Αγροτικής Ανάπτυξης. 
Εκπέμπουμε την αγωνία αυτή, κύριε Πρόεδρε, γιατί το συνεταιριστικό είναι ένα κομμάτι το οποίο πρέπει να προσεγγίσουμε όλοι μαζί για να το κρατήσουμε όρθιο.","ΕΥΑΓΓΕΛΟΣ ΑΠΟΣΤΟΛΟΥ",35
"146758"," Ευχαριστώ πολύ, κύριε συνάδελφε. 
Το λόγο έχει ο εισηγητής του ΠΑΣΟΚ κ. Κασσής.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146759"," Κύριε Πρόεδρε, κύριε Υπουργέ, είναι γεγονός ότι υπάρχουν πάρα πολλά προβλήματα στον αγροτικό χώρο και στους συνεταιρισμούς και δεν πρέπει να ξαναέρθετε εδώ, ως Υπουργός, για τέταρτη παράταση, σε ό,τι έχει να κάνει με το ν. 4015/2011. 
Είχατε όλο το περιθώριο, το χρόνο που πέρασε, να λύσετε πάρα πολλά προβλήματα που ταλανίζουν τον κλάδο. Δυστυχώς όμως, η καθυστέρηση επαναλαμβάνεται. Και επαναλαμβάνεται σε μια δύσκολη περίοδο. 
Κύριε Αποστόλου, είναι γεγονός ότι στην Ήπειρο, εκεί στα Γιάννενα, που είναι πολύ αναπτυγμένο το συνεταιριστικό κίνημα, οι συνεταιρισμοί, το τελευταίο διάστημα, έχουν υποστεί μεγάλο πλήγμα. 
Εγώ θα καταθέσω, κύριε Υπουργέ –παρ’ ότι σας έχω ενοχλήσει επανειλημμένα- μία τελευταία ερώτηση που έκανα, για το θέμα της γαλακτοβιομηχανίας «ΔΩΔΩΝΗ», αλλά και μία ενημέρωση από πλευράς μου, σε ό,τι έχει σχέση με τον Υπουργό Οικονομικών, κ. Στουρνάρα, γιατί ο κ. Μαράντος, ο εκκαθαριστής της γαλακτοβιομηχανίας «ΔΩΔΩΝΗ», δεν λέει την αλήθεια. 
Οι παραγωγοί έχουν τέσσερεις μήνες να πληρωθούν και μου απάντησε ότι εφαρμόζεται κανονικά η διαδικασία της πώλησης και ότι οι παραγωγοί πληρώνονται μέσα στο μήνα, όπως επικρατούσε στο προηγούμενο καθεστώς.
Έρχομαι στην τροπολογία. Αυτήν την ερώτηση θα την καταθέσω και για τα Πρακτικά της Βουλής, διότι πραγματικά είναι άξια λόγου, για να ασχοληθεί κανείς. Ο λόγος είναι, ότι ο κ. Μαράντος ψεύδεται για άλλη μια φορά και πρέπει ο κύριος Υπουργός, ο κ. Στουρνάρας, να τον αντικαταστήσει άμεσα. Νομίζω ότι δεν μπορεί να ανταποκριθεί σε αυτό το κάλεσμα και σε αυτήν τη θέση στην οποία βρέθηκε.
Όσον αφορά τις τροπολογίες, εμείς συμφωνούμε, διότι πραγματικά ρυθμίζουν θέματα, τα οποία έχουν να κάνουν με τους συνεταιρισμούς και τις αγροτοσυνδικαλιστικές οργανώσεις. 
Μία μόνο παρατήρηση, θα έλεγα, και πρέπει να τη δείτε, κύριε Υπουργέ: Στην περίπτωση β΄ της παραγράφου 1 της τροπολογίας, όπου δίνεται παράταση για τις αγροτοσυνδικαλιστικές οργανώσεις έως 21-9-2013, είναι πρακτικά αδύνατο μέσα σε ενάμιση μήνα, περίπου, να προχωρήσουν στις διαδικασίες. Άρα άποψή μας και πρότασή μας είναι, να δοθεί μια παράταση έως τις 31-12-2013, προκειμένου να ολοκληρωθούν οι διαδικασίες. 
Κύριε Υπουργέ, θέλω να σας αναφέρω κάτι: Οι οργανώσεις αυτές πρέπει να πάρουν τη χρηματοδότηση, η οποία έχει σταματήσει από το 2011. Δεν υπάρχει καμμία δικαιολογία εάν δεν προχώρησαν και δεν έγιναν οι διαχειριστικοί έλεγχοι. Κατά την άποψή μας, πρέπει να προχωρήσουν και να ολοκληρωθούν. Δεν είναι κανένας υπέρ της προστασίας κάποιων εάν πραγματικά κακοδιαχειρίστηκαν αυτά τα χρήματα, αλλά σε καμμία περίπτωση, όμως, δεν πρέπει να σταματήσει η χρηματοδότηση. 
Συμφωνούμε με όλες τις τροπολογίες, με την παρατήρηση αυτή που ανέφερα προηγουμένως.
(Στο σημείο αυτό ο Βουλευτής κ. Μιχαήλ Κασσής καταθέτει για τα Πρακτικά την προαναφερθείσα ερώτηση, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΜΙΧΑΗΛ ΚΑΣΣΗΣ",206
"146760"," Ευχαριστούμε πολύ, κύριε συνάδελφε.
Το λόγο έχει ο ειδικός αγορητής των Ανεξάρτητων Ελλήνων κ. Κωνσταντίνος Γιοβανόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146761"," Κύριε Πρόεδρε, το αγροτικό συνεταιριστικό κίνημα είναι μία ακόμη σκοτεινή σελίδα σε όσα συνέβησαν στην πατρίδα τα τελευταία τριάντα-σαράντα χρόνια, από άποψη κομματικής πελατείας, από άποψη λεηλασίας του εθνικού πλούτου, από άποψη καταδυνάστευσης της έννοιας του αγροτικού συνεταιρίζεσθαι.
Σας τα είχαμε πει και την εποχή εκείνη, που είχατε φροντίσει με νόμο να απαλλάξετε όλους τους προέδρους, του διευθυντές, του εντεταλμένους, τους ταμίες, που υπηρέτησαν στις ενώσεις αγροτικών συνεταιρισμών και στους αγροτικούς συνεταιρισμούς, με την πρόφαση ότι, όταν τελειώσουν οι εκκαθαρίσεις, τότε μόνο θα μπορούν να δικαστούν. 
Ξέρουμε ότι υπάρχουν διαμάντια στο αγροτικό κίνημα. Ξέρουμε ότι υπάρχουν συνεταιρισμοί και ενώσεις, οι οποίες λάμπουν από καθαρότητα, από διαφάνεια, από κερδοφορία, που υπηρέτησαν το καθήκον τους. Όμως ένα μέγα μέρος, ένα πραγματικά τεράστιο πλήθος ενώσεων έχουν καταβυθίσει τον ελληνικό αγροτικό συνεργατισμό με έναν απαίσιο τρόπο και διαπιστώνει ο μέσος αγρότης, ο μέσος κτηνοτρόφος ότι πάμπολλοι πρόεδροι θησαύρισαν σε βάρος τους, πάμπολλοι συνεταιρισμοί καταχράστηκαν χρήματα. Βλέπουμε να ερημώνει ο τόπος από διαλογητήρια, από κονσερβοποιεία, από εγκαταστάσεις, από σταβλισμούς. Εκείνα τα διοικητικά συμβούλια δεν θα ελεγχθούν ποτέ. Δεν θα καταφέρουμε ποτέ να ξανανιώσουμε ότι μαζί, μπορούμε να πετύχουμε κάτι, για να περάσουμε τώρα το ποτάμι όλοι, ενωμένοι. 
Γιατί; Διότι οι πολιτικές σαν και αυτές που έρχονται και σήμερα, ενώπιόν μας, υπηρέτησαν το πελατειακό κράτος. Τους θέλατε δίπλα σας χρόνια. Τους θέλατε πελάτες σας. Θέλατε να μοιράζετε χρήματα σε αυτούς. Θέλατε να είναι εκεί, κολλητοί σας. Θέλατε να είναι οι άνθρωποι που θα γυρίζουν στον κάμπο να φέρνουν ψήφους στα μεγάλα κόμματα, τα πρώην και τα νυν. Αλλά αυτό πρέπει να πάψει. Να πάψει διά πυρός και σιδήρου τώρα. 
Με τέτοιου είδους τροπολογίες δεν έχουμε καμμία ελπίδα, ως πολιτεία, να δούμε την επόμενη μέρα. Σερνόμαστε σήμερα να κάνουμε, λέει -αυτή η εθνοσυνέλευση- έναν αναδρομικό νόμο. Πρωτοετής φοιτητής γνωρίζει άριστα ότι αναδρομική ισχύς νόμου δεν υπάρχει, δεν υφίσταται. Και όμως, εμείς τώρα, ερχόμαστε να κάνουμε νόμο μόνοι μας, εγκλωβισμένοι εδώ, για να εξυπηρετήσουμε ποιους; Εκείνους τους συνεταιρισμούς, οι οποίοι φρόντισαν να μην είναι συνεπείς στη διάρκεια του νόμου.
Εκείνους που τους δόθηκε η ευκαιρία να συλλέξουν χαρτιά, να βρουν τους λογαριασμούς, να κάνουν διοικητικά συμβούλια και να ανταποκριθούν σε αυτά, που τους έδωσε το δικαίωμα μια άλλη εθνοσυνέλευση να μπορέσουν να ενταχθούν. Δεν το έκαναν. 
Σας ρωτήσαμε ποιοι είναι. Δεν μας είπατε. Σας ρωτήσαμε πόσα χρωστάνε. Δεν μας λέτε. Σας ρωτήσαμε πόσοι είναι, για να ξέρουμε για ποιους μιλάμε και για ποιους αυτοί οι Βουλευτές θα εκτεθούν σήμερα, ψηφίζοντας αναδρομική ισχύ νόμου. Δεν το κάνετε. 
Οι Ανεξάρτητοι Έλληνες θεωρούμε ότι το αγροτικό συνεταιριστικό κίνημα θέλει τομές, θέλει πραγματικά μια επανάσταση. Μια επανάσταση που θα προκόψει μόνο από εμάς, από εσάς, από όλους μας. 
Έλεγα στην επιτροπή ότι η λέξη «ρεβολούσιο» είναι ένας αστρονομικός όρος. Μέχρι το τέλος του δεκάτου όγδοου αιώνα αφορούσε εκείνα τα αστρικά φαινόμενα, που κινούνταν από το ναδίρ στο ζενίθ, στο χώρο και στο χρόνο. Εμείς, όταν θέλουμε τώρα, να κάνουμε μια αγροτική επανάσταση με ή χωρίς εισαγωγικά, πώς και πότε θα το κάνουμε, όταν σερνόμαστε με τέτοιου είδους τροπολογίες, για να εξυπηρετήσουμε πάλι ποιους; Δεν ξέρουμε. Για πόσα λεφτά; Δεν μας λέτε. Πόσοι είναι; Κανείς δεν το γνωρίζει. Και όμως, σε λίγο η εθνοσυνέλευση θα κληθεί να ψηφίσει αυτοί οι άνθρωποι να δικαιούνται άλλη μια παράταση τριών ή έξι μηνών, για να φέρουν έγγραφα που δεν θα φέρουν ποτέ, για να τελειώσουν οι εκκαθαρίσεις που δεν θα τελειώσουν ποτέ. 
Οι εργαζόμενοι παραμένουν απλήρωτοι. Γίνονται πλειστηριασμοί σε κάποιες ενώσεις και εκεί βλέπουμε ότι δεν μπορούν να πάρουν χρήματα ούτε οι εργαζόμενοι, όπως λόγου χάριν στην ΕΑΣ Βέροιας, γιατί προηγούνται το ΙΚΑ, το ΤΕΒΕ, ένα σωρό οργανισμοί, οι ΔΟΥ και οι συνεταιριστές και οι υπάλληλοι δεν θα πάρουν ποτέ χρήματα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, νομίζω ότι είναι μια μεγάλη ευκαιρία να στείλουμε ένα μήνυμα σε όσους ανθρώπους για δεκαετίες καταλήστεψαν αυτό το αγροτικό βιος, να τους πούμε «όχι, ο νόμος είναι νόμος» και από εδώ και πέρα, θα βρουν απέναντί τους μια εθνοσυνέλευση έτοιμη να ανταποκριθεί στο καθήκον της, δηλαδή στη νέα αγροτική επανάσταση. 
Ευχαριστώ πολύ.
(Χειροκροτήματα από την πτέρυγα των ΑΝΕΛ)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"146762"," Κύριε Πρόεδρε, παρακαλώ το λόγο.","ΕΥΣΤΑΘΙΟΣ ΜΠΟΥΚΟΥΡΑΣ",349
"146763"," Έχουν ορίσει τον κ. Παναγιώταρο ως ειδικό αγορητή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146764"," Θα μιλήσω ως Κοινοβουλευτικός Εκπρόσωπος, κύριε Πρόεδρε.","ΕΥΣΤΑΘΙΟΣ ΜΠΟΥΚΟΥΡΑΣ",349
"146765"," Το λόγο έχει ο κ. Μπούκουρας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146766"," Σχετικά με την τροπολογία που κατατέθηκε, έχουμε να επισημάνουμε τα εξής: Όταν στο παρελθόν είχαμε συζητήσει πάλι στην Ολομέλεια για τους αγροτικούς συνεταιρισμούς, είχαμε τονίσει ότι ήταν αναγκαίο να υπάρξει λύση σε χρόνια προβλήματά τους. Είχαμε τότε υποστηρίξει ότι πρέπει να ξεκαθαριστούν τα θέματα με τις διοικήσεις, έως ότου θα είναι στο μέλλον εφικτό να καταλάβουμε ποιοι ευθύνονται και ποιοι όχι, για ποιες πράξεις και γενικότερα, να υπάρξει ένα συμμάζεμα στους συνεταιρισμούς.
Ο ν.4015/2011 φάνηκε ότι δεν μπορεί να δώσει λύση στα προβλήματα των συνεταιρισμών. Έρχεστε τώρα και φέρνετε μια τροπολογία, που στην ουσία, διαιωνίζει τα προβλήματα αντί να τα επιλύει. 
Οι προθεσμίες που θέτετε στην πράξη, είναι μικρές και ξέρετε ότι δεν πρόκειται να λειτουργήσουν ούτε να φέρουν κάποιο αποτέλεσμα. Οι συνεταιρισμοί που πρέπει –υποτίθεται- να βελτιωθούν, θα μετασχηματιστούν και αυτοί, που ήδη έχουν μπει σε μια διαδικασία συνολικής αναδιοργάνωσης και δεν προλαβαίνουν με τις προθεσμίες που θέτετε. 
Ενώ οι ίδιοι λοιπόν, αναγνωρίζετε την αναγκαιότητα για περισσότερο χρόνο, έρχεστε και βάζετε χρονικά περιθώρια, που στην πράξη δεν θα βοηθήσουν, αλλά αντίθετα θα δημιουργήσουν περαιτέρω προβλήματα. 
Δεν γίνεται μέχρι τις 31-12-2013 να φτιαχτούν οι νέοι τύπου συνεταιρισμοί, όπως και να τους ονομάζετε, με συμπράξεις φορέων, με διαδικασίες και αλλαγές. Δεν γίνεται να φτιαχτούν δομές και οργανωτικά, δεν μπορούν να τακτοποιήσουν τα οικονομικά τους ζητήματα έτσι, όπως τα θέτετε στην τροπολογία. 
Το ζητούμενο είναι, τι θέλετε να κάνετε. Θέλετε να προστατεύσετε τους συνεταιρισμούς; Θέλετε να βελτιώσετε τη δομή και τη λειτουργία τους ή μήπως το σκεπτικό σας στρέφεται κάπου αλλού; 
Αγρότες, παραγωγοί που έχουν ασχοληθεί ενεργά με τους συνεταιρισμούς, ειδικά με συνεταιρισμούς που λειτουργούν σωστά –γιατί υπάρχουν και τέτοιοι, κύριε Υπουργέ- θεωρούν ότι με αυτό που πάτε να κάνετε, στην ουσία, θέλετε κάτι άλλο. 
Κύριε Υπουργέ, δεν θα μπορέσουν για τους γνωστούς λόγους, οι αγρότες να καλύψουν το όριο των 30.000 ευρώ μέχρι τις 31 Δεκεμβρίου.
Στην ουσία, τους αυξάνετε το κεφάλαιο και ξέρετε ότι δεν θα μπορέσουν οι περισσότεροι να το καταβάλουν. Δεν έχετε διασφαλίσει ένα ποσοστό που θα πρέπει, ό,τι και να συμβεί, να παραμείνει στους συνεταιρισμούς. Αν διασφαλίζατε το 50%, ότι θα έμενε στους αγροτικούς συνεταιρισμούς, ίσως τα πράγματα να ήταν αλλιώς. 
Στην ουσία, να σας πούμε τι θα γίνει: Επειδή οι αγρότες δεν θα μπορούν να ανταποκριθούν στις οικονομικές δεσμεύσεις που τους βάζετε, θα έρχονται άλλοι που θα μπορούν, ιδιώτες ή διάφορα άλλα συμφέροντα, και στην πράξη θα παίρνουν τους συνεταιρισμούς ή όπως αλλιώς θέλετε να τους ονομάσετε. Θα έρχονται οι φορείς που θα μπορούν να συμπράττουν στο νέο τύπο συνεταιρισμών, θα καταβάλουν το κεφάλαιο και θα ελέγχουν τον συνεταιρισμό. Όλα τα άλλα τα θεωρούμε απλές φιλοσοφίες. 
Ο Λαϊκός Σύνδεσμος – Χρυσή Αυγή θεωρεί την αγροτική παραγωγή βασικό στήριγμα της εθνικής μας οικονομίας. Άρα και οι συνεταιρισμοί θα πρέπει να λειτουργούν σωστά, να αναβαθμιστούν και να μην έχουν προβλήματα. Για να γίνει αυτό, θα πρέπει να επιλύονται τα προβλήματά τους και όχι να τους συσσωρεύουμε καινούργια και μάλιστα με το πρόσχημα της δήθεν βελτίωσης των κακώς κειμένων. 
Την προηγούμενη φορά που είχαμε συζητήσει για το ζήτημα αυτό, είχαμε δείξει ανοχή, γιατί θεωρήσαμε ότι θα υπάρχει κάποια βελτίωση στα ζητήματα αυτά. Βλέπουμε ότι στην πράξη δεν κάνετε τίποτα που να είναι υλοποιήσιμο. Δεν κάνετε τίποτα που να επιλύσει τα προβλήματα των συνεταιρισμών. Αντίθετα, έχετε ένα σκεπτικό, που μας βρίσκει πλήρως αντιθέτους. 
Ευχαριστώ πολύ.","ΕΥΣΤΑΘΙΟΣ ΜΠΟΥΚΟΥΡΑΣ",349
"146767"," Το λόγο έχει ο κ. Θωμάς Ψύρρας, ειδικός αγορητής της Δημοκρατικής Αριστεράς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146768"," Κύριε Πρόεδρε, οι ρυθμίσεις της τροπολογίας, αναφορικά με τις παρατάσεις, δεν μας βρίσκουν αντιθέτους, χωρίς αυτό να σημαίνει ότι είμαστε ευτυχείς για αυτήν τη μη αντίθεσή μας. 
Όπως είπαμε στη συζήτησή μας στην επιτροπή, θα θέλαμε να υπάρχει ρητή δέσμευση ότι μέχρι τη λήξη της νέας παράτασης, εφόσον αυτή ψηφιστεί, θα πρέπει να έχει απαραιτήτως κατατεθεί στη Βουλή ένας νόμος-πλαίσιο, που θα ρυθμίζει τα ζητήματα των συνεταιρισμών συνολικά κι αυτοτελώς, όχι αποσπασματικά διά της μεθόδου των τροπολογιών. Μας ενημερώσατε ότι έχει συγκροτηθεί η επιτροπή για την κατάρτιση σχεδίου νόμου. Θα ήταν σημαντικό η διαδικασία της κατάθεσης να επισπευστεί και να μπορέσουμε μέχρι το τέλος του χρόνου τουλάχιστον, να είμαστε συνεπείς με τις δεσμεύσεις μας. 
Ξέρουμε όλοι την κατάσταση των συνεταιρισμών, ξέρουμε αυτήν την κατάντια όπου έχουν περιέλθει οι συνεταιρισμοί. Και δεν είναι μόνο τα σημάδια της νοσηρότητας, οι πελατειακές σχέσεις, η διασπάθιση του δημοσίου χρήματος και ο κομματισμός. Υπάρχει κάτι χειρότερο. Χτυπήθηκε όλα αυτά τα χρόνια η ίδια η έννοια της συνεταιριστικής ιδέας. Μιλάμε για συνεταιρισμούς και οι άνθρωποι μάς κοιτούν με μισό μάτι, γιατί έχουμε υποβιβάσει αυτό το τόσο σημαντικό εργαλείο.
Προφανώς στο σημείο που έχουμε φτάσει, μια παράταση για τη διευθέτηση διαδικαστικών και όχι ουσιαστικών ζητημάτων είναι αναγκαία. Στην πράξη αποδείχτηκε ότι η απρόσκοπτη εφαρμογή των διατάξεων του ν. 4015/2011 δεν είναι πλέον εφικτή. 
Χρειαζόμαστε καινούργιο πλαίσιο για τους συνεταιρισμούς, ένα πλαίσιο το οποίο απαραιτήτως θα άρει τον εξαναγκασμό, ώστε οι συγχωνεύσεις και μετατροπές των αγροτικών συνεταιριστικών οργανώσεων να είναι εκούσιες, η εποπτεία των συνεταιρισμών να διενεργείται από όργανο ανεξάρτητο από την Κυβέρνηση και τους συνεταιρισμούς. Ο αριθμός των μελών που απαιτείται για την ίδρυση συνεταιρισμών, θα πρέπει να παραμείνει στα επτά μέλη. Πρέπει να επανεξεταστεί η πρόταση ότι το ελάχιστο κεφάλαιο του συνεταιρισμού πρέπει να είναι 60.000 ευρώ. Αυτό σημαίνει 3.000 ευρώ κατά μέλος, στην περίπτωση του ελάχιστου αριθμού μελών, που είναι είκοσι, όπως ορίζει ο νόμος. 
Χρειαζόμαστε έλεγχο νομιμότητας αντί για έλεγχο σκοπιμότητας, κατά την αξιολόγηση των αγροτικών συνεταιριστικών ενώσεων, προκειμένου να εγγραφούν στο μητρώο, γιατί η αδυναμία εγγραφής στο μητρώο σημαίνει την απαγόρευση πρόσβασης σε κίνητρα και αναπτυξιακούς νόμους.
Στο θέμα της εξάμηνης παράτασης για τη συνέχιση των διαβουλεύσεων συμφωνούμε απόλυτα. Δεν θέλουμε βιαστικές λύσεις, να εισάγουμε μερικές τροπολογίες σε ένα άσχετο νομοσχέδιο. Θέλουμε αυτοτελή κατάθεση, θέλουμε κάτι το ξεχωριστό.
Δεν θα πρέπει η περιουσία των αγροτικών συνεταιρισμών, σε περίπτωση διάλυσης και εκκαθάρισης, να διανέμεται στα μέλη τους. Είναι αποτέλεσμα συσσώρευσης πολλών γενεών. 
Με απόφαση της γενικής συνέλευσης μπορεί να χρησιμοποιηθεί για την ίδρυση νέων συνεταιρισμών στην ίδια περιοχή. Τα μέλη του συνεταιρισμού, τα οποία δεν έχουν συναλλαγές με την αγροτική συνεταιριστική οργάνωση, πρέπει να διαγράφονται επιτέλους, να επιτρέπεται στους συνεταιρισμούς να συνιστούν ανωτέρου βαθμού συνεταιριστικές οργανώσεις. 
Και τελειώνοντας, κύριε Πρόεδρε, επανέρχομαι στη διάταξη, αναφορικά με τις ομάδες παραγωγών. Πράγματι το πλαίσιο των ομάδων παραγωγών, όπως καθοριζόταν από το ν. 4015 είχε παρουσιάσει πολλά προβλήματα. Στην αιτιολογική έκθεση του ν. 4015 οι διατάξεις αυτές είχαν προταθεί με το επιχείρημα ότι έτσι θα αρθεί η αμφισβήτηση, αναφορικά με την τυπική τους μορφή και η εναρμόνιση με τα δεδομένα της Ευρωπαϊκής Ένωσης. Στο πλαίσιο του νόμου, οι ομάδες παραγωγών εκλαμβάνονταν, ως θεσμός διακριτός από το θεσμό των συνεταιρισμών.
 Ωστόσο στις παρατηρήσεις της ΟΚΕ για το νόμο αυτό, υπογράμμιζε όταν ότι, όπως ορίζουν οι κανονισμοί της Ευρωπαϊκής Ένωσης, η ομάδα παραγωγών οφείλει να έχει νομική προσωπικότητα, χωρίς να προσδιορίζεται, αν πρέπει να είναι συνεταιρισμός ή εταιρεία κάποιου είδους. Επομένως οι ομάδες παραγωγών είναι ανάγκη να αναγνωριστούν, τόσο οι συνεταιρισμοί που έχουν στο καταστατικό τους τα επιζητούμενα από τους κοινοτικούς κανονισμούς χαρακτηριστικά, όσο και οποιαδήποτε άλλη νομική προσωπικότητα που τα διαθέτει. Χρειάζονται ταχύτατες επιλογές, ώστε να προωθηθεί το συγκεκριμένο συνεταιριστικό πλαίσιο.","ΘΩΜΑΣ ΨΥΡΡΑΣ",557
"146769"," Σας ευχαριστούμε πολύ.
Το λόγο έχει η ειδική αγορήτρια του ΚΚΕ κ. Διαμάντω Μανωλάκου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146770"," Η τροπολογία, κύριε Πρόεδρε, μας εμποδίζει να ψηφίσουμε το μνημόνιο στο σύνολό του, αν και ο νόμος περί συνεταιρισμών έχει αποφασιστεί εδώ και δύο χρόνια. Έχει διαλύσει ό,τι υπήρχε και είναι ανεφάρμοστος. Εμείς τον είχαμε καταψηφίσει, τύψεις δεν έχουμε. Τα είχαμε προβλέψει. Δεν χαιρόμαστε για τα αποτελέσματα. Είχαμε όμως, ζητήσει την απόσυρση του νόμου και φυσικά σε καμμία περίπτωση, δεν θα ψηφίσουμε την παράτασή του.
Ωστόσο η ανακοίνωση της ομάδας από τον κύριο Υπουργό για νέο νόμο, δείχνει ότι είναι σε αντίφαση με τις παρατάσεις που δίνονται και ρωτάμε, τι συγκεκριμένο στόχο εξυπηρετούν; Γιατί φέρνετε αυτήν την τροπολογία, αφού οι δραστήριες ενώσεις και συνεταιρισμοί έχουν προσαρμοστεί; Ποιοι υπολείπονται; Αυτοί που δεν θέλουν να προσαρμοστούν, γιατί αν θα το κάνουν, αυτοδιαλύονται, όπως και το ΣΟΕ και καλά κάνουν. 
Διαφωνούμε επίσης και με τα νέα σχήματα των αγροτικών συμπράξεων, γιατί βιομήχανοι, έμποροι, μαζί με τους αγρότες στο ίδιο μαντρί, δηλαδή ο λύκος με τα πρόβατα. Αυτό τι σημαίνει; Ότι τις υποδομές των συνεταιρισμών, που έχουν φτιαχτεί με τις εισφορές των αγροτών, θα τις απολαμβάνουν και θα τις καρπώνονται οι βιομήχανοι, οι μεταποιητές και οι μεγαλέμποροι σε βάρος των μικρομεσαίων αγροτών. 
Θεωρούμε όμως, απαράδεκτο και προκλητικό να επεμβαίνει η Κυβέρνηση στο 	αγροτικό συνδικαλιστικό κίνημα και να επιβάλει το πώς θα φτιάξει αγροτικούς συλλόγους η ομοσπονδία και με ποια μορφή. Δεν μπορεί να επεμβαίνει το κράτος. Το λέω, γιατί ζητάτε παράταση και για το αγροτικό συνδικαλιστικό κίνημα. Ωστόσο αγροτικό συνδικαλιστικό κίνημα μόνο στα χαρτιά υπάρχει. Είναι ανύπαρκτο. Γι’ αυτό και η αγροτιά σε μεγάλο βαθμό εκφράζεται με τα μπλόκα και τις συντονιστικές, όπως έγινε στις τελευταίες αγροτικές κινητοποιήσεις. Η ΣΥΔΑΣΕ έχει αυτοδιαλυθεί. Η ΓΕΣΑΣΕ έχει διορισμένη διοίκηση που λήγει βέβαια η θητεία της. Ουσιαστικά και η ΓΕΣΑΣΕ είναι σφραγίδα. Δίνεται λοιπόν, τρίμηνη παράταση σε μια σφραγίδα, όχι σε αγροτικό συνδικαλιστικό κίνημα. Και σας ρωτάμε, γιατί δίνετε την παράταση σε ένα τρίμηνο που οι αγρότες –το ξέρετε καλά- είναι στα χωράφια, στα ποτίσματα, στις αγροτικές κινητοποιήσεις; 
Σ’ αυτό το τρίμηνο θα φτιάξουν αγροτικούς συλλόγους και ομοσπονδίες, ενώ δεν το έκαναν δύο χρόνια τώρα; 
Μήπως δίνετε την παράταση, για να εφαρμοστεί εκείνο το άρθρο του νόμου περί ΕΛΓΑ, όπου δίνονται κάθε χρόνο στην ΠΑΣΕΓΕΣ και στη ΓΕΣΑΣΕ, περίπου 3 εκατομμύρια ευρώ, που είναι οι εισφορές των αγροτών για το χαράτσι του ΕΛΓΑ; Αυτά τα 3 εκατομμύρια ευρώ έχουν σταματήσει από το 2011, από τότε που έχει επιβληθεί οικονομικός έλεγχος σε αυτά τα εκφυλισμένα όργανα, που το μόνο που έχουν ως ρόλο, είναι να χειροκροτούν την κυβερνητική άγρια πολιτική σε βάρος της αγροτιάς. Και μάλιστα, βρίσκουν μεθόδους -και οι αγρότες το καταγγέλλουν και σας το έχουν καταγγείλει επανειλημμένα- να αρμέγουν επιπλέον, παράνομα λεφτά από την αγροτιά, μέσα από τις αιτήσεις του ΟΣΔΕ, μαζεύοντας δεκάδες εκατομμύρια ευρώ. 
Εμείς απαιτούμε να επιστραφούν. 
Καταλήγοντας, κύριε Πρόεδρε, δεν θα ψηφίσουμε την κύρωση, παρ’ όλο που με το περιεχόμενό της δεν έχουμε αντίρρηση. Μας δεσμεύει η τροπολογία που ενσωματώθηκε και με την οποία διαφωνούμε και την καταψηφίζουμε.","ΔΙΑΜΑΝΤΩ ΜΑΝΩΛΑΚΟΥ",302
"146771"," Είναι, βέβαια, διαφορετικό άρθρο, όπως θα έχετε υπ’ όψιν σας.
Ο κύριος Υπουργός έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146772"," Ευχαριστώ πολύ, κύριε Πρόεδρε. 
Κυρίες και κύριοι Βουλευτές, θα ήθελα με την ευκαιρία να σας ανακοινώσω ότι κάνουμε προσπάθειες στην Ευρωπαϊκή Ένωση όσον αφορά τα προγράμματα ΠΣΕΑ.
Τα προγράμματα ΠΣΕΑ είναι οι αποζημιώσεις των αγροτών από φυσικές καταστροφές. Συνήθως, όταν οι γεωργοί ακούν ότι θα αποζημιωθούν οι ζημιές από τα προγράμματα ΠΣΕΑ, λένε «ξεχάστε το», γιατί πολύ συχνά, για τα προγράμματα ΠΣΕΑ η έγκριση από την Ευρωπαϊκή Ένωση, για να καλυφθούν, θα έρθει ύστερα από δύο-τρία χρόνια, δηλαδή «ζήσε Μάη να φας τριφύλλι». Έτσι μας λέγανε. Όμως επειδή η χώρα μας κάνει τεκμηριωμένη δουλειά και υποστηρίζει με αντικειμενικά κριτήρια τις προσπάθειές της στις Βρυξέλλες, καταφέραμε να φέρουμε στη χώρα μας την έγκριση για τα 20 εκατομμύρια των προγραμμάτων ΠΣΕΑ του 2012. Σας θυμίζω ότι τα προγράμματα ΠΣΕΑ συγκεντρώνονται και στο τέλος της χρονιάς κατατίθενται στην Ευρωπαϊκή Ένωση, δηλαδή το Δεκέμβριο του 2012, ουσιαστικά την πρώτη του έτους 2013.
 Καταφέραμε εντός πέντε μηνών, να φέρουμε στη χώρα μας τις αποζημιώσεις για τις πυρκαγιές της Χίου, δηλαδή 10 εκατομμύρια ευρώ, τις αποζημιώσεις για τις πυρκαγιές στους Βιάννους της Κρήτης, δηλαδή 5 εκατομμύρια ευρώ, καθώς και το 1 εκατομμύριο ευρώ για τις πυρκαγιές της Ουρανούπολης και μια σειρά μικρότερων αποζημιώσεων. 
Κύριε Αποστόλου, δεν κάνουμε πράξεις εντυπωσιασμού. Εσείς κάνετε πράξεις εντυπωσιασμού. Σας θυμίζω ότι ο Ευρωβουλευτής σας είπε ότι δεν κατετέθη φάκελος για τις ζημιές της Χίου. 
Επίσης σας γνωρίζω ότι, όπως υποσχεθήκαμε, πληρώνουμε τα γεωργοπεριβαλλοντικά μέτρα -την προηγούμενη εβδομάδα- με τον ΟΠΕΚΕΠΕ. Πιστεύω ότι θα ολοκληρώσουμε τη διαδικασία αυτή και όπως υποσχεθήκαμε θα πληρώσουμε την εξισωτική αποζημίωση. Θα την αρχίσουμε μέσα σε αυτήν την εβδομάδα -νωρίτερα από ποτέ- ιδιαίτερα για τις απομακρυσμένες περιοχές, τα απομακρυσμένα νησιά του Αιγαίου και τα απομακρυσμένα ορεινά βουνά, για να υποστηρίξουμε την κτηνοτροφία, που αυτήν την περίοδο χρειάζεται από τη σοδειά της φυτικής παραγωγής να αποκτήσει τις ζωοτροφές της.
Επίσης σας γνωρίζω ότι εντός του μήνα -και μάλιστα στις 20 Ιουλίου- ολοκληρώνονται οι διαδικασίες για την προκήρυξη του προγράμματος μαζί με το πρόγραμμα «Κοινωνία της Πληροφορίας», προκειμένου με χρήματα ύψους 200 εκατομμυρίων ευρώ να πάμε «broadband», να πάμε δηλαδή την ευρυζωνική ψηφιακή τεχνολογία στα απομακρυσμένα νησιά και στις κορυφές όλων των βουνών μας. 
Όσον αφορά τώρα τη συγκεκριμένη προσπάθεια με τις τροποποιήσεις, κάνετε σύγχυση πάλι δύο πραγμάτων. Οι συγκεκριμένες μικρές αλλαγές βγήκαν απ’ αυτήν την επιτροπή που λειτούργησε προκειμένου να δει ορισμένες δυσλειτουργίες του ν. 4015 και αυτή μας έφερε αυτές τις δυσλειτουργίες να τις επιλύσουμε. Αυτές οι τροπολογίες που βγήκαν από το μεγάλο νόμο, όπως σας είπα στην αρχή, για να προχωρήσουν πολύ πιο γρήγορα, έστω για να μη μείνουν ακάλυπτοι μία-δύο εβδομάδες οι συνεταιρισμοί, όπως εσείς ζητήσατε, αφορούν μία ρύθμιση που προβλέπει μία παράλειψη του ν. 4015. Γιατί ήταν παράλειψη αυτού του νόμου να μιλάει για συμπράξεις-καινοτομίες, σε επίπεδο περιφέρειας, και να μη συμμετέχει η ίδια η περιφέρεια. Στη μία τροπολογία, λοιπόν, ρυθμίζει αυτό το θέμα. 
Δεύτερον, πάλι μία παράλειψη του ν. 4015, δεν είχαν προβλεφθεί ρυθμίσεις για τους αλιευτικούς συνεταιρισμούς, ενώ προβλεπόταν για μία σειρά άλλων τύπων συνεταιρισμών. Η δεύτερη ενότητα λύνει αυτό το πρόβλημα. 
Το τρίτο έχει να κάνει με το άνοιγμα του μητρώου. Μας εγκαλείτε γιατί δεν ανοίξαμε το μητρώο και πότε θα το ανοίξουμε. Δεν διαβάσατε τις τροπολογίες. Η τροπολογία λέει ότι ανοίγει το μητρώο για τρεις μήνες, ακριβώς γι’ αυτόν το σκοπό. Δεν μπορεί να εκκαθαριστεί η προσπάθεια των δευτεροβάθμιων ή τριτοβάθμιων οργανώσεων, εάν δεν ξεκαθαριστεί ο πρωτοβάθμιος συνεταιρισμός. 
Είναι κανείς σε αυτήν την Αίθουσα που πιστεύει ότι η Ελλάδα μπορεί να έχει επτά χιλιάδες πρωτοβάθμιους συνεταιρισμούς, το 20% των πρωτοβάθμιων συνεταιρισμών στην Ευρώπη; Γι’ αυτό γίνεται αυτό το άνοιγμα. Όταν ανέλαβα τα καθήκοντά μου είχε τελειώσει η προθεσμία για να λειτουργήσει το Μητρώο Αγροτών. Γι’ αυτό ανοίγεται, για να μπορέσουμε να κάνουμε αυτήν τη ρύθμιση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Και εις ό,τι αφορά το κομμάτι της μετατροπής των δευτεροβάθμιων, σας είπα ότι δεν προλάβαμε στην επιτροπή. Σας είπα ότι είχα τα στοιχεία μου, αλλά δυστυχώς μιλούν όλοι οι Βουλευτές από πέντε-δέκα λεπτά για οτιδήποτε, ενώ μαζευτήκαμε να μιλήσουμε για τη νέα ΚΑΛΠ, τη νέα Κοινή Αλιευτική Πολιτική, αυτό ήταν το θέμα της ημερήσιας διάταξης. Γι’ αυτό ετοιμαζόταν ο Υπουργός να σας μιλήσει και τελικά, συζητήσαμε για οτιδήποτε άλλο, εκτός από το θέμα της ημερήσιας διάταξης στην Επιτροπή Εμπορίου. Έπρεπε να είχα μπροστά μου τα στοιχεία για το πόσες ενώσεις μετατράπηκαν, να σας τα δώσω. Δεν είναι κρυφά. Δεν είναι κρυφό να σας πω πόσες ΕΑΣ μετατράπηκαν, πόσες ΕΑΣ κατέθεσαν τα στοιχεία αλλά δεν ολοκληρώθηκαν, πόσες έχουν προβλήματα και ούτω καθεξής. Δεν είναι κάτι που το κρύβουμε. Δεν έχουμε χρόνο να το παρουσιάσουμε.","ΑΘΑΝΑΣΙΟΣ ΤΣΑΥΤΑΡΗΣ",511
"146773"," Ευχαριστούμε, κύριε Υπουργέ.
Ο κ. Μαριάς έχει το λόγο και τελειώνουμε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, απ’ ό,τι φαίνεται, υπάρχουν συνάδελφοι οι οποίοι βιάζονται, αλλά θα πρέπει να τηρήσουμε τις διαδικασίες, γιατί εδώ θα πρέπει και να συζητούμε και να αναλύουμε τα θέματα. 
Αυτό που παρατηρούμε είναι το εξής. Ότι συζητούμε μία τροπολογία, η οποία σαφέστατα έχει σοβαρές οικονομικές επιπτώσεις, είναι βέβαιο ότι αφορά δεκάδες συνεταιρισμούς, ότι υπάρχουν οικονομικές επιβαρύνσεις και ότι γι’ αυτήν την τροπολογία δεν βλέπω να έχει φέρει κανείς αντίρρηση από τους συναδέλφους που δεν υπάρχει έκθεση του Γενικού Λογιστηρίου του Κράτους, όπως φέρατε αντίρρηση πριν λίγο καιρό για την τροπολογία που είχαμε καταθέσει για την ΕΡΤ. Αυτή είναι η πρώτη παρατήρησή μου.
Δεύτερη παρατήρηση επί της ουσίας. Δεν μας εξήγησε ο κύριος Υπουργός ποιες κατηγορίες αφορά, πόσα είναι τα πρόσωπα που εμπλέκονται, ποιες ενδεχόμενα είναι οι ζημιές που μπορεί να υποστεί η ελληνική πολιτεία. Αυτά δεν τα ακούσαμε. 
Τρίτη παρατήρηση. Μας είπε ότι θα πρέπει να υπάρξουν ρυθμίσεις για να τακτοποιηθούν ορισμένα θέματα για τις περιφέρειες. Κύριε Υπουργέ, εδώ αυτό που θέλετε είναι να υπάρξει αναδρομική ισχύς και για τη συμμετοχή των περιφερειών και άλλων οργανισμών. Δηλαδή, χωρίς να έχουμε σαφή εικόνα περί τίνος πρόκειται και στο οικονομικό πεδίο, να πάμε αναδρομικά και να καλύψουμε όποια προβλήματα υπάρχουν. 
Δεν έχουμε αντίρρηση γι’ αυτό που εμείς ονομάζουμε τρίτος τομέας, δηλαδή να γίνει μια μεγάλη σύμπραξη και των περιφερειών και των πανεπιστημίων και άλλων φορέων, ώστε να αποτελέσουν ένα δυναμικό κλάδο της οικονομίας, αλλά αυτό είναι για το μέλλον. Δεν μπορούμε να σας δώσουμε τη δυνατότητα νομιμοποίησης, δηλαδή να έχουμε ένα «πλυντήριο» στο συγκεκριμένο θέμα.
 Επιπλέον, θέλετε μέχρι τις 31 Δεκεμβρίου του 2013 να γίνουν οι παρατάσεις και να αντιμετωπιστούν ζητήματα στο αγροτικό συνδικαλιστικό κίνημα που δεν αντιμετωπίστηκαν. Δεν μπορούμε να σας δώσουμε μια τέτοια λευκή επιταγή συγκάλυψης προβλημάτων, τα οποία είναι και σε εσάς γνωστά και σε όλο τον κόσμο είναι γνωστά, σε μια φάση που χειμάζεται η Ελλάδα, σε μια φάση που έχετε ξεκινήσει ένα πογκρόμ κατά των δημοτικών υπαλλήλων, κατά των αστυνομικών, κατά των δημοσίων υπαλλήλων. 
Και έρχεστε εδώ εσείς που κόπτεστε ότι θέλετε να πετύχετε τη διαφάνεια, που παίρνετε αυτά τα μέτρα κινητικότητας, δηλαδή απόλυσης δημοσίων υπαλλήλων, που το κόστος τους για τα επόμενα τέσσερα χρόνια σύμφωνα με το μεσοπρόθεσμο πρόγραμμα είναι 100 εκατομμύρια ευρώ, κύριοι συνάδελφοι. Αυτό είναι το δήθεν τεράστιο όφελος που φέρνετε. Εδώ πόσο είναι το κόστος, κύριε Υπουργέ, με τις ρυθμίσεις αυτές; Θέλουμε μία απάντηση. 
Επομένως, στην Ελλάδα που έλαβε 219 δισεκατομμύρια ευρώ δάνεια αυτά τα τρία χρόνια και που έχει ενάμισι εκατομμύριο ανέργους και διαλυμένη την οικονομία, εμείς δεν μπορούμε να σας δώσουμε λευκή επιταγή και να μετατρέψουμε το Κοινοβούλιο σε «πλυντήριο» των κομματικών ανομημάτων των φίλων και των οπαδών σας, τόσο της Νέας Δημοκρατίας όσο και του ΠΑΣΟΚ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146774"," Ευχαριστούμε πολύ, κύριε συνάδελφε.
Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας και άλλες διατάξεις». 
Ερωτάται το Σώμα: Γίνεται δεκτό το νομοσχέδιο επί της αρχής;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146775"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"146776"," Συνεπώς το νομοσχέδιο του Υπουργείου Αγροτικής Ανάπτυξης και Τροφίμων: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας και άλλες διατάξεις» έγινε δεκτό επί της αρχής κατά πλειοψηφία. 
Εισερχόμαστε στην ψήφιση των άρθρων.
Ερωτάται το Σώμα: Γίνεται δεκτό το άρθρο πρώτο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146777"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"146778"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146779"," Κατά πλειοψηφία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"146780"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"146781"," Συνεπώς το άρθρο πρώτο έγινε δεκτό κατά πλειοψηφία.
Ερωτάται το Σώμα: Γίνεται δεκτό το άρθρο δεύτερο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146782"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"146783"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146784"," Κατά πλειοψηφία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"146785"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"146786"," Συνεπώς το άρθρο δεύτερο έγινε δεκτό κατά πλειοψηφία.
Ερωτάται το Σώμα: Γίνεται δεκτό το άρθρο τρίτο, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146787"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"146788"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146789"," Κατά πλειοψηφία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"146790"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"146791"," Συνεπώς το άρθρο τρίτο έγινε δεκτό κατά πλειοψηφία, όπως τροποποιήθηκε από τον κύριο Υπουργό.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146792"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"146793"," Το ακροτελεύτιο άρθρο έγινε δεκτό κατά πλειοψηφία.
Ερωτάται το Σώμα: Γίνεται δεκτό το νομοσχέδιο και στο σύνολο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146794"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"146795"," Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Αγροτικής Ανάπτυξης και Τροφίμων: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 82α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146796"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146797"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"146798"," Το Σώμα παρέσχε τη ζητηθείσα εξουσιοδότηση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146799"," Κυρίες και κύριοι συνάδελφοι, εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
Αντικείμενο της σημερινής πρώτης ειδικής ημερήσιας διάταξης είναι η εκλογή Ε´ Αντιπροέδρου. 
Η ψηφοφορία γίνεται διά ψηφοδελτίου και είναι μυστική.
Σας έχει διανεμηθεί ένα ψηφοδέλτιο με το όνομα του προτεινόμενου για το αξίωμα του Ε´ Αντιπροέδρου, καθώς και ένα λευκό ψηφοδέλτιο.
Κυρίες και κύριοι συνάδελφοι, θα γίνει μία εκφώνηση του καταλόγου και όποιος συνάδελφος ακούει το όνομά του θα προσέρχεται και θα ρίχνει το ψηφοδέλτιο στην κάλπη. Εννοείται ότι μπορεί να ρίξει στην κάλπη ψηφοδέλτιο που φέρει το όνομα του προτεινόμενου συναδέλφου ή λευκό ή επί του λευκού να συμπληρώσει τυχόν άλλο όνομα της προτίμησής του. 
Αντικείμενο της σημερινής δεύτερης ειδικής ημερήσιας διάταξης είναι η συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής, για τις αιτήσεις άρσης της ασυλίας των Βουλευτών κ.κ. Κωνσταντίνου Κοντογεώργου, Γεωργίου Λαμπρούλη, Ευθυμίου Καρανάσιου, Γεωργίου Γερμενή και Ευσταθίου Μπούκουρα.
	Θυμίζω ότι η συζήτηση διεξάγεται με τη διαδικασία του άρθρου 108 παράγραφος 1 εδάφιο β’. Επομένως το λόγο δικαιούται να πάρει ο Βουλευτής που έχει αντίρρηση στην αίτηση του Εισαγγελέα για άρση ασυλίας. Ο λόγος δίδεται πάντα, εφόσον ζητηθεί, στο Βουλευτή, στον οποίο αφορά η αίτηση και στους Κοινοβουλευτικούς Εκπροσώπους, οι οποίοι ομιλούν μετά τους τυχόν ομιλητές της κάθε υπόθεσης. 
	Σύμφωνα με το άρθρο 83 του Κανονισμού της Βουλής, η Βουλή δεν εισέρχεται στην ουσία των υποθέσεων, αλλά ερευνάται μόνο εάν η πράξη, για την οποία ζητείται η άρση της ασυλίας, συνδέεται με την πολιτική ή κοινοβουλευτική δραστηριότητα του Βουλευτή ή εάν η δίωξη ή η μήνυση ή η έγκληση υποκρύπτει πολιτική σκοπιμότητα. 
Τέλος, υπενθυμίζω ότι έχουμε δεχθεί επί των αιτήσεων άρσεων ασυλίας η Βουλή να αποφασίζει με ονομαστική ψηφοφορία για να αποφεύγεται η οποιαδήποτε σύγχυση στην καταμέτρηση των ψήφων και στη διεξαγωγή του αποτελέσματος που θα μπορούσε να οδηγήσει σε αμφισβητήσεις των αποτελεσμάτων και για τη διευκόλυνση και μόνο της ονομαστικής ψηφοφορίας να καταρτίζεται ψηφοδέλτιο.
Το ψηφοδέλτιο, στο οποίο κάθε συνάδελφος θα αναγράφει το όνομά του, την εκλογική του περιφέρεια και την Κοινοβουλευτική Ομάδα που ανήκει θα καταχωρίζεται στα αντίστοιχα Πρακτικά. Με τον τρόπο αυτόν, ανταποκρινόμεθα στις διατάξεις του άρθρου 83 που απαιτεί φανερή ψηφοφορία. 
Αφού, λοιπόν, ολοκληρωθεί η συζήτηση επί των περιπτώσεων της σημερινής ειδικής ημερήσιας διάταξης, θα προχωρήσουμε σε ονομαστική ψηφοφορία, όπως σας περιέγραψα. 
Η πρώτη υπόθεση αφορά το συνάδελφο κ. Κωνσταντίνο Κοντογεώργο. Η δεύτερη υπόθεση αφορά το συνάδελφο κ. Γεώργιο Λαμπρούλη. Η τρίτη υπόθεση αφορά το συνάδελφο κ. Ευθύμιο Καρανάσιο. Η τέταρτη υπόθεση αφορά το συνάδελφο κ. Γεώργιο Γερμενή και η πέμπτη υπόθεση αφορά το συνάδελφο κ. Ευστάθιο Μπούκουρα. Οι λεπτομέρειες και των πέντε υποθέσεων αναφέρονται στο σχετικό ενημερωτικό σημείωμα που έχει διανεμηθεί μαζί με την ημερήσια διάταξη. 
Επί της αιτήσεως που αφορά την υπόθεση του κ. Κωνσταντίνου Κοντογεώργου υπάρχει συνάδελφος που ζητάει το λόγο κατά το άρθρο 108 του Κανονισμού;
Κανείς. 
Επί της αιτήσεως που αφορά την υπόθεση του κ. Γεωργίου Λαμπρούλη υπάρχει συνάδελφος που ζητάει το λόγο κατά το άρθρο 108 του Κανονισμού;
Κανείς. 
Επί της αιτήσεως που αφορά την υπόθεση του κ. Ευθυμίου Καρανάσιου υπάρχει συνάδελφος που ζητάει το λόγο κατά το άρθρο 108 του Κανονισμού;
Κανείς. 
Επί της αιτήσεως που αφορά την υπόθεση του κ. Γεωργίου Γερμενή υπάρχει συνάδελφος που ζητάει το λόγο κατά το άρθρο 108 του Κανονισμού;
Κανείς. 
Επί της αιτήσεως που αφορά την υπόθεση του κ. Ευσταθίου Μπούκουρα υπάρχει συνάδελφος που ζητάει το λόγο κατά το άρθρο 108 του Κανονισμού;
Κανείς. 
Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται η άρση ασυλίας και στο οποίο έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας. 
Κάθε συνάδελφος θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση ασυλίας.
 Όποιος συνάδελφος ψηφίζει υπέρ της άρσης ασυλίας σημειώνει την προτίμησή του δίπλα από το Βουλευτή και στη στήλη «ΝΑΙ», δηλαδή λέει «ΝΑΙ» στην αίτηση του εισαγγελέως που ζητάει την άρση ασυλίας. 
Όποιος συνάδελφος ψηφίζει κατά της άρσης ασυλίας σημειώνει την προτίμησή του δίπλα στο όνομα του Βουλευτή και στη στήλη «ΟΧΙ», δηλαδή λέει «ΟΧΙ» στην αίτηση του εισαγγελέως που ζητάει την άρση ασυλίας. 
Όποιος συνάδελφος ψηφίζει «ΠΑΡΩΝ» θα το σημειώνει στην αντίστοιχη στήλη του ψηφοδελτίου. 
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια και την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική. 
Στη συνέχεια και με την εκφώνηση του ονόματός του από τους επί του καταλόγου συναδέλφους θα παραδίδει το ψηφοδέλτιο στους συναδέλφους κ. Λάζαρο Τσαβδαρίδη από τη Νέα Δημοκρατία και κ. Ειρήνη-Ελένη Αγαθοπούλου από το ΣΥΡΙΖΑ-Ενωτικό Κοινωνικό Μέτωπο, οι οποίοι θα το μονογράφουν και θα ανακοινώνουν ότι ο Βουλευτής εψήφισε. 
Μετά το τέλος της ψηφοφορίας θα γίνει καταμέτρηση των ψήφων από τους συναδέλφους που προανέφερα όπως θα προκύπτει από το ψηφοδέλτιο, το οποίο θα καταχωριστεί μαζί με το πρωτόκολλο της ψηφοφορίας στα Πρακτικά της σημερινής συνεδρίασης. 
Συμφωνεί το Σώμα να ...","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146800"," Κύριε Πρόεδρε…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146801"," Ένα λεπτό, κύριε Παπαδημούλη, να τελειώσω τη διαδικασία και εν συνεχεία θα σας δώσω το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146802"," Μάλιστα, κύριε Πρόεδρε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146803"," Συμφωνεί το Σώμα να συμπτύξουμε τις δύο ψηφοφορίες σε μια, δηλαδή με μια εκφώνηση καταλόγου για τις δύο ψηφοφορίες;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146804"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"146805"," Το Σώμα συνεφώνησε. 
Ο Κοινοβουλευτικός Εκπρόσωπος του ΣΥΡΙΖΑ-ΕΚΜ κ. Παπαδημούλης έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146806"," Κύριε Πρόεδρε, δεν συμφωνούμε, γιατί σύμφωνα με το άρθρο 6 του Κανονισμού ρητά προβλέπεται ότι η θέση του Ε΄ Αντιπροέδρου της Βουλής, για την οποία θα ακολουθήσει ψηφοφορία, ανήκει σε κόμμα της Αντιπολίτευσης. Το ΠΑΣΟΚ είναι πια και με τη βούλα και με συμμετοχή Βουλευτών του κόμμα της Συμπολίτευσης, κόμμα της κυβερνητικής πλειοψηφίας. 
Νομίζω ότι κατά τη συγκρότηση του Προεδρείου στην αρχή της θητείας αυτού του Κοινοβουλίου, είχε πάρει την αντίστοιχη θέση το ΠΑΣΟΚ, αλλά με την ερμηνεία που είχε δοθεί τότε από τα τρία κόμματα της κυβερνητικής πλειοψηφίας, ότι και το ΠΑΣΟΚ και η ΔΗΜΑΡ δεν μετείχαν με Βουλευτές τους στην Κυβέρνηση και στη σύνθεση του υπουργικού συμβουλίου. Τώρα αυτό, ελευθέρα τη βουλήσει του ΠΑΣΟΚ και της Νέας Δημοκρατίας, άλλαξε και Βουλευτές του ΠΑΣΟΚ μετέχουν στο υπουργικό συμβούλιο. 
Η κοινή λογική λέει ότι το ΠΑΣΟΚ είναι κόμμα της Συμπολίτευσης και όχι της Αντιπολίτευσης, άρα δεν δικαιούται τη θέση του Ε’ Αντιπροέδρου της Βουλής, καθώς ο Κανονισμός της Βουλής στο άρθρο 6 λέει ρητά: «Ο Ε’ Αντιπρόεδρος και ένας Γραμματέας προέρχονται από τη δεύτερη σε δύναμη Κοινοβουλευτική Ομάδα της Αντιπολίτευσης». Το θέμα το θέσαμε και στο Προεδρείο διά του κ. Δραγασάκη, έγκαιρα διατυπώσαμε τη θεμελιωμένη ένσταση και διαφωνία μας με την προτεινόμενη κατάληψη αυτής της θέσης από συνάδελφο του ΠΑΣΟΚ και με έκπληξη διαπιστώνω ότι η Δημοκρατική Αριστερά, που θα μπορούσε να κάνει χρήση αυτού του άρθρου, δεν διεκδικεί τη θέση του Ε’ Αντιπροέδρου της Βουλής. 
Δεν είναι ένα θέμα που μας αφορά εμάς να πάρουμε εμείς μια θέση στο Προεδρείο, αλλά, κύριε Πρόεδρε, επειδή το Προεδρείο είναι «φρουρός» του Κανονισμού, ζητώ και από εσάς και από τον Πρόεδρο της Βουλής, που λογικά υποθέτω ότι θα είναι εδώ, να έρθει και να τοποθετηθεί, διότι διατυπώνουμε ένσταση επί του Κανονισμού της Βουλής. Η θέση του Ε’ Αντιπροέδρου της Βουλής δεν ανήκει σε ένα κόμμα της Συμπολίτευσης, όπως είναι το ΠΑΣΟΚ, αλλά σε ένα κόμμα της Αντιπολίτευσης, το δεύτερο σε δύναμη.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146807"," Κύριε Πρόεδρε, μπορώ να έχω το λόγο επί της διαδικασίας;","ΕΥΣΤΑΘΙΟΣ ΜΠΟΥΚΟΥΡΑΣ",349
"146808"," Παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146809"," Θα ήθελα, σας παρακαλώ πολύ, να απευθύνω στο Σώμα μια απλή ερώτηση. Θα ήθελα να ρωτήσω ποιος είναι ο Ζ’ Αντιπρόεδρος. Από τη στιγμή που ψάχνετε να βρείτε τον Ε’, θα ήθελα να κάνω την ερώτηση και επαναλαμβάνω: Ποιος είναι ο Ζ’ Αντιπρόεδρος της Βουλής; 
Ευχαριστώ πολύ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα κι εγώ το λόγο.","ΕΥΣΤΑΘΙΟΣ ΜΠΟΥΚΟΥΡΑΣ",349
"146810"," Ορίστε, κύριε Μαριά, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, εμείς εγκαίρως, όταν είχε ξεκινήσει η διαδικασία συγκρότησης του Προεδρείου, είχαμε θέσει αυτό το ζήτημα και σε σχέση με το ΠΑΣΟΚ και σε σχέση με τη ΔΗΜΑΡ. Δεν έγινε τότε δεκτή η ένσταση την οποία υποβάλαμε, αλλά πλέον είναι δεδομένο ότι το ΠΑΣΟΚ δεν ανήκει στην Αντιπολίτευση. Είναι δεδομένες οι δηλώσεις του Προέδρου του ΠΑΣΟΚ κ. Βενιζέλου αλλά και η συμμετοχή πλέον Βουλευτών του ΠΑΣΟΚ στη συγκεκριμένη Κυβέρνηση. Άρα η θέση την οποία εκθέτουμε δεν αφορά μόνο τη διαδικασία κατάληψης της πέμπτης θέσης που ανήκει στην Αντιπολίτευση, αλλά υπάρχουν και άλλα ζητήματα που αφορούν και την κατανομή των Κοσμητόρων.
Επομένως είναι ένα θέμα αρχής. Εμείς θεωρούμε ότι ο Κανονισμός είναι ξεκάθαρος, ότι αυτή τη στιγμή το ΠΑΣΟΚ δεν δικαιούται να έχει υποψήφιο για τη θέση του Ε’ Αντιπροέδρου και πιστεύουμε ότι πρέπει να γίνουν αυτά τα οποία προβλέπει ο Κανονισμός με τα δικαιώματα τα οποία υπάρχουν στα κόμματα της Αντιπολίτευσης.
Θεωρούμε, λοιπόν, ότι φαλκιδεύονται αυτήν τη στιγμή συγκεκριμένα δικαιώματα και καλούμε το Προεδρείο να αναλάβει τις ευθύνες του και να εφαρμόσει τον Κανονισμό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146811"," Κύριε Πρόεδρε, θα ήθελα κι εγώ το λόγο.","ΕΥΑΓΓΕΛΟΣ ΒΕΝΙΖΕΛΟΣ",58
"146812"," Ορίστε, κύριε Πρόεδρε. 
Το λόγο έχει ο Αντιπρόεδρος της Κυβέρνησης και Υπουργός Εξωτερικών κ. Ευάγγελος Βενιζέλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146813"," Κύριε Πρόεδρε, ειλικρινά μου προκαλεί έκπληξη αυτή η αντιδεοντολογική και αντικοινοβουλευτική στάση των δύο κομμάτων που τοποθετήθηκαν και ανήκουν στην Αντιπολίτευση, του ΣΥΡΙΖΑ και των Ανεξάρτητων Ελλήνων.
Ο Κανονισμός της Βουλής είναι ένα κείμενο νομοθετικό, που έχει καταρτιστεί υπό συνθήκες πλειοψηφικού, μονοκομματικού κοινοβουλευτισμού.
Κατά τη μακρά περίοδο εφαρμογής του Συντάγματος της χώρας, του Συντάγματος του 1975 και του Κανονισμού της Βουλής που έχει τεθεί σε ισχύ αμέσως μετά τη Μεταπολίτευση, λειτουργεί το κοινοβουλευτικό σύστημα της χώρας πλειοψηφικά. Οι μη μονοκομματικές κυβερνήσεις ήταν μικρές παρενθέσεις. 
Άρα είναι λογικό ο συντάκτης του Κανονισμού γραμματικά να αναφέρεται σε ένα πρώτο κόμμα, που είναι το κόμμα της πλειοψηφίας, και όλα τα άλλα κόμματα να τα θεωρεί κόμματα της αντιπολίτευσης, γιατί έχει στο νου του το μοντέλο αυτό του πλειοψηφικού κοινοβουλευτισμού. 
Το ζήτημα ετέθη για πρώτη φορά το 1989, όταν συγκροτήθηκε η αλήστου μνήμης κυβέρνηση Τζαννετάκη, προκειμένου να ασκήσει τη δίωξη ενώπιον του Ειδικού Δικαστηρίου για τον Ανδρέα Παπανδρέου. Σε εκείνη την κυβέρνηση, στην οποία μετείχαν ως εταίροι της κοινοβουλευτικής πλειοψηφίας και ο τότε ενιαίος Συνασπισμός και φυσικά η Νέα Δημοκρατία, η εκπρόσωπος του Συνασπισμού εξελέγη Αντιπρόεδρος της Βουλής, χωρίς να υπάρχει κανένας φραγμός από το γράμμα του Κανονισμού, διότι υπήρχε μία ενιαία μεγάλη κοινοβουλευτική πλειοψηφία. 
Στη συνέχεια, σχηματίστηκε η οικουμενική κυβέρνηση του αείμνηστου Τζαννή Τζαννετάκη.","ΕΥΑΓΓΕΛΟΣ ΒΕΝΙΖΕΛΟΣ",58
"146814"," Του Ζολώτα.","ΠΑΡΙΣ ΚΟΥΚΟΥΛΟΠΟΥΛΟΣ",245
"146815"," Συγγνώμη, του Ζολώτα, του αείμνηστου Ξενοφώντος Ζολώτα. Και εκεί, βεβαίως, όλα τα κόμματα τα οποία μετείχαν κατέλαβαν θέσεις Αντιπροέδρων της Βουλής. Ήταν κόμματα της συμπολίτευσης, δεν ήταν κόμματα της αντιπολίτευσης. 
Σχηματίστηκε στη συνέχεια η κυβέρνηση Λουκά Παπαδήμου. Η Νέα Δημοκρατία ήταν κόμμα της αντιπολίτευσης στην κυβέρνηση Παπαδήμου; Επειδή δεν μετείχαν Βουλευτές της ή επειδή παραιτήθηκαν οι Βουλευτές της, αυτό σημαίνει ότι το κόμμα ήταν κόμμα της αντιπολίτευσης; 
Και φθάνουμε στη σημερινή Κυβέρνηση. Το ΠΑΣΟΚ ήταν στην Αντιπολίτευση και με τον ανασχηματισμό μετατάχθηκε στη Συμπολίτευση; Στη Συμπολίτευση ήμασταν μαζί με τη ΔΗΜΑΡ εξαρχής και είχε καταλάβει το ΠΑΣΟΚ με τη σωστή ερμηνεία του Κανονισμού τη θέση του Αντιπροέδρου που ανήκει στην κοινοβουλευτική του δύναμη. Τι άλλαξε; Άλλαξε τίποτα; Η ίδια κοινοβουλευτική Πλειοψηφία είναι, η ίδια αρχή της δεδηλωμένης, ο ίδιος τρόπος συγκρότησης των κοινοβουλευτικών επιτροπών με βάση την αρχή της δεδηλωμένης. 
Δεν προεβλήθη αντίρρηση πέρυσι τον Ιούνη. Δεν προεβλήθη αντίρρηση τον Νοέμβριο του 2011, όταν σχηματίστηκε η κυβέρνηση Παπαδήμου. Δεν προεβλήθη αντίρρηση το 1989, το 1990 και τώρα θυμούνται οι συνάδελφοι του ΣΥΡΙΖΑ και των Ανεξαρτήτων Ελλήνων και θέτουν το θέμα αυτό. 
Έχετε στο μυαλό σας ένα μοντέλο πλειοψηφικού μονοκομματικού κοινοβουλευτισμού, όπου κυβερνά τη χώρα ένα κόμμα και τα άλλα κόμματα είναι πάντα και μονίμως στην αντιπολίτευση; Αυτό είναι ο στόχος; Θέλετε και εσείς αυτοδύναμη πλειοψηφία; Αυτό θα συζητήσετε στο συνέδριό σας αύριο; 
(Θόρυβος στην Αίθουσα)","ΕΥΑΓΓΕΛΟΣ ΒΕΝΙΖΕΛΟΣ",58
"146816"," Παρακαλώ, κάντε λίγη ησυχία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146817"," Ας σεβαστούμε, λοιπόν, την παράδοση, την τελολογική ερμηνεία του Κανονισμού, όπως έχει γίνει δεκτή επί δεκαετίες τώρα. Σας καλώ να αποσύρετε αυτές τις ενστάσεις, οι οποίες είναι βαθύτατα αντιδημοκρατικές, αντιπλουραλιστικές και αντικοινοβουλευτικές.","ΕΥΑΓΓΕΛΟΣ ΒΕΝΙΖΕΛΟΣ",58
"146818"," Κύριε Πρόεδρε, μπορώ να έχω το λόγο;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146819"," Ορίστε, κύριε Παπαδημούλη, έχετε το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146820"," Συνεχίζω να είμαι σύντομος, κύριε Πρόεδρε, αλλά είναι ολοφάνερο μετά την παρέμβαση του Προέδρου του ΠΑΣΟΚ και Αντιπροέδρου της Κυβέρνησης ότι πρέπει να απαντήσω. 
Πρώτα από όλα, όταν συγκροτήθηκαν όλες οι Διαρκείς Επιτροπές αυτής της Βουλής με την τρικομματική συγκυβέρνηση, προβάλαμε με βάση την ίδια επιχειρηματολογία ένσταση και αμφισβήτηση για την ανάληψη των θέσεων Αντιπροέδρου ή Γραμματέα από τα συγκυβερνώντα κόμματα του ΠΑΣΟΚ και της ΔΗΜΑΡ. Ανατρέξτε στα Πρακτικά! Η απάντηση του ΠΑΣΟΚ και της ΔΗΜΑΡ είναι «μπορούμε να παίρνουμε πόστα που ανήκουν στην Αντιπολίτευση, γιατί μετέχουμε με μη Βουλευτές και με μη στελέχη του Κοινοβουλίου στο Υπουργικό Συμβούλιο». Σε όλες τις επιτροπές το ίδιο είπαν και τώρα έχουμε τον Πρόεδρο του ΠΑΣΟΚ Αντιπρόεδρο της Κυβέρνησης. 
Όταν συγκροτήθηκε το Προεδρείο αυτής της Βουλής, δεν είχε λάβει ψήφο εμπιστοσύνης αυτή η Κυβέρνηση. Διατυπώσαμε έγκαιρα στο Προεδρείο της Βουλής –και ελέγξτε το με τον κ. Μεϊμαράκη, παρακαλώ τώρα- διά του κ. Δραγασάκη ένσταση με βάση το άρθρο 6 του Κανονισμού. Αυτά τα περί τελεολογικής ερμηνείας του Κανονισμού, με συγχωρείτε, αλλά δεν είναι πειστικά. 
Καταλαβαίνω το ενδιαφέρον του κ. Βενιζέλου για το συνέδριό μας, αλλά το θέμα…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146821"," Δεν έχω κανένα ενδιαφέρον.","ΕΥΑΓΓΕΛΟΣ ΒΕΝΙΖΕΛΟΣ",58
"146822"," …που συζητάμε τώρα είναι ο Κανονισμός της Βουλής και η εκλογή του Ε΄ Αντιπροέδρου. Αν άλλαξαν οι συνθήκες, αλλάζει ο Κανονισμός με πρόταση της πλειοψηφίας του Προεδρείου. Όμως, όταν το άρθρο 6 λέει ότι η θέση του Ε΄ Αντιπροέδρου της Βουλής ανήκει σε κόμμα της αντιπολίτευσης, δεν μπορεί το κόμμα της Συμπολίτευσης διά του Προέδρου του και Αντιπροέδρου της Κυβέρνησης να θέλει να είναι ταυτόχρονα και Κυβέρνηση και Αντιπολίτευση.
Κύριε Βενιζέλο, πολύ ωραία τα λέτε, καλός στα λόγια είστε, αλλά δεν μπορείτε να κάνετε το κρέας ψάρι.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146823"," Μεγαλώσαμε.","ΕΥΑΓΓΕΛΟΣ ΒΕΝΙΖΕΛΟΣ",58
"146824"," Αυτά που λέτε μου θυμίζουν την υπερασπιστική γραμμή των νυχτερίδων. Όταν τους έλεγαν «δεν μπορείτε γιατί είστε ποντίκια», έλεγαν «είμαστε πουλιά» και όταν τους έλεγαν «δεν μπορείτε γιατί είστε πουλιά», έλεγαν «είμαστε ποντίκια». Είστε Συμπολίτευση, λοιπόν, δεν μπορείτε να καταλαμβάνετε θέσεις Αντιπολίτευσης.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146825"," Ευχαριστούμε. 
Το λόγο έχει ζητήσει ο κ. Βορίδης. 
Ορίστε, κύριε Βορίδη, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146826"," Κύριε Πρόεδρε, ως προς το θέμα που έχουν θέσει ο ΣΥΡΙΖΑ και οι Ανεξάρτητοι Έλληνες, ένα πρώτο στοιχείο είναι κατά πόσο υπάρχει ζήτημα ερμηνείας. Κατά τη γνώμη μου υπάρχει ζήτημα ερμηνείας και θα πω γιατί. Διότι ο ισχυρισμός που προέβαλε ο κ. Παπαδημούλης, ο οποίος διαβάζει τον Κανονισμό, θα πρέπει να διαβαστεί στο σύνολό του για να γίνει κατανοητός. 
Διαβάζω όλη τη διάταξη. Θα είχατε δίκιο, πότε; Αν διαβαζόταν με ένα συγκεκριμένο τρόπο, που δεν υπάρχει. Η διάταξη λέει: «Από τα μέλη του Προεδρείου ο Α΄, ο Β΄ και ο Γ΄ Αντιπρόεδρος, οι δύο Κοσμήτορες και οι τέσσερις Γραμματείς προέρχονται από την πρώτη σε δύναμη Κοινοβουλευτική Ομάδα» και, επαναλαμβάνω, από την πρώτη σε δύναμη Κοινοβουλευτική Ομάδα. 
Θα είχατε δίκιο και θα ήταν συνεπής η ερμηνεία που κάνετε, αν διαβαζόταν εδώ ως εξής: «Προέρχονται από τη συμπολίτευση». Εν συνεχεία, διαβάζω ότι πράγματι χρησιμοποιείται η εξής ορολογία: «Ο Δ΄ Αντιπρόεδρος, ένας Κοσμήτορας και ένας Γραμματέας από την πρώτη σε δύναμη Κοινοβουλευτική Ομάδα της Αντιπολίτευσης. Ο Ε΄ Αντιπρόεδρος και ένας Γραμματέας από τη δεύτερη σε δύναμη Κοινοβουλευτική Ομάδα της Αντιπολίτευσης».
Γιατί ο Κανονισμός δεν κάνει τη διάκριση που θα έπρεπε να κάνει, δηλαδή συμπολίτευση και αντιπολίτευση, αλλά μιλά για πρώτη σε δύναμη Κοινοβουλευτική Ομάδα και μετά πηγαίνει κατά τη δύναμη των Κοινοβουλευτικών Ομάδων και απονέμει αυτά που θέλει να απονείμει; Ακριβώς γιατί ο Κανονισμός ανταποκρίνεται σε ένα μοντέλο λειτουργίας όπου η πρώτη σε δύναμη Κοινοβουλευτική Ομάδα είναι η συμπολίτευση.
Όμως, δεν θέλει αυτό. Θέλει να κατανείμει ανάλογα με τη δύναμη των Κοινοβουλευτικών Ομάδων, άλλως πράγματι θα χρησιμοποιούσε τη διάκριση αυτή. Δεν χρησιμοποιεί τη διάκριση αυτή, μιλάει για την πρώτη σε δύναμη Κοινοβουλευτική Ομάδα και μετά πηγαίνει ανάλογα με τη δύναμη των Κοινοβουλευτικών Ομάδων.
Η ορθή ερμηνεία, κύριε Πρόεδρε, είναι ότι εδώ ο Κανονισμός χρησιμοποιεί ουσιαστικά τη σειρά της δυνάμεως των Κοινοβουλευτικών Ομάδων αδιαστίκτως και δεν κάνει τη διάκριση ανάμεσα σε συμπολίτευση και αντιπολίτευση.
(Χειροκροτήματα από την πτέρυγα της Νέας Δημοκρατίας)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα το λόγο.","ΜΑΥΡΟΥΔΗΣ ΒΟΡΙΔΗΣ",69
"146827"," Κύριε Μαριά, δεν μιλήσατε προηγουμένως επί του θέματος; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Και ο κ. Παπαδημούλης μίλησε προηγουμένως.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146828"," Σας παρακαλώ, να τελειώνουμε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα τελειώσουμε.
Πρώτα απ’ όλα, κύριε Πρόεδρε, να επισημάνουμε και προς τον Πρόεδρο του ΠΑΣΟΚ ότι αυτήν τη συγκεκριμένη αντίρρηση, για την ερμηνεία του Κανονισμού, τη θέσαμε και στην Ολομέλεια την προηγούμενη φορά. 
Δεύτερον, το ίδιο ζήτημα θέσαμε και στην Επιτροπή Θεσμών και Διαφάνειας της Βουλής, όπου εκεί έγινε αποδεκτή η άποψή μας και γι’ αυτό Β΄ Αντιπρόεδρος της επιτροπής αυτής είναι ο κ. Δημαράς.
Άρα ήδη στο Σώμα έχουν τεθεί οι δικές μας απόψεις 	και δεν είναι κάτι το καινοφανές, ούτε βέβαια είναι αντιδημοκρατικό ούτε και αντικοινοβουλευτικό. Όταν κάποιο κόμμα παίρνει την πρωτοβουλία να μπει στην κυβέρνηση και να είναι στη συμπολίτευση, πλέον δεν είναι στην αντιπολίτευση. Μόνο εδώ, με την ερμηνεία του κ. Βενιζέλου, θα έχουμε το ΠΑΣΟΚ στη Συμπολίτευση και στην Αντιπολίτευση!
Ζητούμε, λοιπόν, να εφαρμοστεί ξεκάθαρα ο Κανονισμός, που λέει ότι η θέση του Ε΄ Αντιπροέδρου –κι εδώ δεν έχουμε κάτι προσωπικό με τον υποψήφιο συνάδελφο- ανήκει σε κόμμα της αντιπολίτευσης. Αυτό είναι το ζήτημα. Εάν, λοιπόν, έχουν πρόβλημα και δεν το προέβλεψε αυτό το ΠΑΣΟΚ, συμμετέχοντας στην Κυβέρνηση, αυτό αφορά το ίδιο το ΠΑΣΟΚ. 
Εμείς καλούμε το Προεδρείο να εφαρμόσει τον Κανονισμό, που είναι ξεκάθαρος και δεν χρειάζεται ούτε ερμηνείες ούτε αλχημείες. Τα γεγονότα είναι συγκεκριμένα. Υπάρχει μία δυναμική και αυτήν τη δυναμική την αποδεχόμαστε, όπως την αποδέχονται τα υπόλοιπα κόμματα. Το ΠΑΣΟΚ δεν μπορεί να είναι και με τον αστυφύλαξ και με τον χωροφύλαξ, δηλαδή και στην Κυβέρνηση και στην Αντιπολίτευση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146829"," Ευχαριστούμε πολύ.
Ο Κοινοβουλευτικός Εκπρόσωπος της Δημοκρατικής Αριστεράς κ. Τσούκαλης έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146830"," Κύριε Πρόεδρε, κυρίες και κύριοι συνάδελφοι, όπως είναι κατανοητό, είμαστε αυτό το κόμμα το οποίο βρίσκεται στον πυρήνα του προβληματισμού. 
Δεν θα τοποθετηθούμε συγκυριακά επί του συγκεκριμένου ζητήματος. Θέλουμε να δηλώσουμε ότι η Δημοκρατική Αριστερά και όπως φαντάζομαι, κάθε κόμμα της Αίθουσας αυτής, σε καμμία περίπτωση δεν απεμπολεί όσα δικαιώματα της απονέμει ο Κανονισμός.
Όμως αυτό το οποίο πρέπει να γίνει κατανοητό είναι ότι η ερμηνεία η οποία εδόθη από τη Δημοκρατική Αριστερά, όταν συγκροτήθηκε το πρώτο Προεδρείο, εξακολουθεί να είναι στέρεη και σήμερα και να ισχύει. Εμείς δεν εξαρτήσαμε τη θέση μας από το πώς συμμετέχουμε στην κυβέρνηση, αν συμμετέχουμε με Βουλευτές ή με πολιτικά πρόσωπα ή με άλλους που υπεδείχθησαν από το κόμμα μας, αλλά η θέση μας βασίστηκε στο ουσιαστικό στοιχείο, στο συνταγματικό στοιχείο της παροχής ψήφου εμπιστοσύνης. Δώσαμε ψήφο εμπιστοσύνης στην κυβέρνηση και από εκεί και πέρα συγκεκριμένα ορίσαμε και τη στάση μας.
Θέλω να συμπληρώσω το σκεπτικό που αναπτύχθηκε από τους προλαλήσαντες, παραθέτοντας την αντίφαση ή αν θέλετε τον παραλογισμό που θα μπορούσαμε να αντιμετωπίσουμε αν ακολουθούσαμε το σκεπτικό το οποίο ετέθη εκ μέρους της Αντιπολίτευσης, το οποίο είναι σκεπτικό που αξιολογείται. Είναι ένα σκεπτικό και ένας προβληματισμός που πρέπει να μας δώσει τη δυνατότητα να τροποποιήσουμε και τον Κανονισμό και πιθανώς και το Σύνταγμα εν όψει πλέον της καθιέρωσης, της παγιοποίησης στον τόπο μας των κυβερνήσεων συνεργασίας.
Ανάλογα με το αν ένα κόμμα συμμετέχει εξαρχής σε μία κυβέρνηση, αποχωρεί στη συνέχεια ή επανασυμμετέχει στην κυβέρνηση, θα πρέπει να αποσύρει και τον Αντιπρόεδρο τον οποίο έχει υποδείξει. Φανταστείτε δηλαδή τι θα μπορούσε να συμβεί εάν σε ανακατατάξεις, αναπροσαρμογές και αναδιαρθρώσεις που θα γίνονταν και που είναι φυσιολογικές κάτω από κάποιες συγκυρίες, άλλαζε τότε, με αυτό το σκεπτικό, και η σύνθεση του Προεδρείου.
Αυτό, λοιπόν, που πρέπει ουσιαστικά να μας προβληματίσει είναι να δούμε πραγματικά αλλαγές και στον Κανονισμό και στο Σύνταγμα εν όψει της αναθεώρησης, προκειμένου να αρθεί αυτό το παράλογο, που αναπτύχθηκε και από τον κ. Βενιζέλο, ότι δηλαδή το Σύνταγμα και ο Κανονισμός της Βουλής συγκροτήθηκαν με την πεποίθηση ότι αυτός εδώ ο τόπος θα έχει ισχυρές μονοκομματικές κυβερνήσεις, οι οποίες δεν θα αλλάξουν με τίποτα. Να που οι συνθήκες όμως ανέτρεψαν -και πολύ σωστά ανέτρεψαν- αυτήν την αντίληψη της Μεταπολίτευσης.
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"146831"," Κύριε Πρόεδρε, θα ήθελα το λόγο για μια τριτολογία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146832"," Όχι, δεν υπάρχει τριτολογία.
(Θόρυβος στην Αίθουσα)
Παρακαλώ, κύριοι συνάδελφοι!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146833"," Κύριε Πρόεδρε, θα ήθελα να κάνω μια πρόταση επί της διαδικασίας.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146834"," Όχι, κύριε συνάδελφε. Παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146835"," Ζητώ το λόγο επί της διαδικασίας.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146836"," Με συγχωρείτε πάρα πολύ, αλλά εν συνεχεία θα ζητήσουν και οι υπόλοιποι για να τριτολογήσουν…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146837"," Δεν συνηθίζω να παρελκύω τις διαδικασίες. Ζητώ το λόγο επί της διαδικασίας για λιγότερο από ένα λεπτό.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146838"," Δεν θέλετε να ακούσετε τη θέση του Προεδρείου πρώτα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146839"," Να την ακούσω.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146840"," Κύριοι συνάδελφοι, πράγματι, το άρθρο 6 παράγραφος 2 είναι όπως ανεφέρθη από τους συναδέλφους οι οποίοι τοποθετήθηκαν. Κάποιοι το ανέγνωσαν κιόλας. Ανάλογη διάταξη περιείχετο και στον Κανονισμό το 1989-1990, όπου προβλέπονταν πέντε Αντιπρόεδροι, εκ των οποίων οι τρεις θα εκλέγονταν με την ψηφοφορία και ανάλογα με το ποιος θα έπαιρνε την πλειοψηφία θα εξελέγετο, αλλά οι υπόλοιποι δύο ανήκαν κατά σειρά δυνάμεως στα κόμματα της αντιπολίτευσης.
Ενθυμείστε πάρα πολύ καλά ότι το μεν 1989 υπήρχε ένα κόμμα αντιπολίτευσης, από τον Νοέμβριο δε του 1989 και μετά δεν υπήρχε κόμμα αντιπολίτευσης. Εκεί, λοιπόν, θα έπρεπε κανονικά το μεν 1989 η Ενωμένη Αριστερά, η οποία συμμετείχε στην Κυβέρνηση, να μην πάρει Αντιπρόεδρο και το ΠΑΣΟΚ να πάρει έναν Αντιπρόεδρο, όπως πήρε, τον δε Νοέμβριο του 1989 να πάρει μόνο η κυβέρνηση -μόνο η Νέα Δημοκρατία, για να ακριβολογώ- τρεις αντιπροέδρους και οι άλλοι δύο να μη διατεθούν, διότι τα δύο κόμματα της Αντιπολίτευσης συμμετείχαν στην κυβέρνηση με Υπουργούς. Και όμως, αν δείτε, πήρε Αντιπρόεδρο και η Ενωμένη Αριστερά και το ΠΑΣΟΚ, που συμμετείχαν στην κυβέρνηση.
Επομένως δικαιούμαι να πω ότι εδώ τείνει να διαμορφωθεί μία ερμηνεία του σχετικού άρθρου του Κανονισμού. Πρώτα απ’ όλα, τον ορισμό τι είναι αντιπολίτευση και τι είναι συμπολίτευση μάλλον δεν τον ερμηνεύει με τη λογική ότι όταν δεν υπάρχουν Υπουργοί από ένα κόμμα είναι στην αντιπολίτευση, όπως υποστηρίζετε.
Δεύτερον, υπάρχει μια διασταλτική ερμηνεία που πρέπει να θεωρηθεί ότι καταλαμβάνει τις Κοινοβουλευτικές Ομάδες που έπονται της πρώτης σε δύναμη Κοινοβουλευτικής Ομάδας, κατά την έννοια του εδαφίου α΄ της ίδιας παραγράφου. Ένα παράδειγμα θα σας πω τώρα. Ας υποθέσουμε ότι ο κ. Γρηγοράκος δεν γινόταν Υπουργός. Τι θα γινόταν εδώ; Το ΠΑΣΟΚ θα συμμετείχε στην Κυβέρνηση κι ο κ. Γρηγοράκος θα παρέμενε Αντιπρόεδρος της Βουλής, όπως ήταν μέχρι τώρα. Μπορούσε κανείς να πει στον κ. Γρηγοράκο «παραιτηθείτε, για να εκλέξουμε Βουλευτή από το επόμενο σε δύναμη κόμμα της Αντιπολίτευσης»; Ο Αντιπρόεδρος εκλέγεται για όλη την περίοδο, δεν εκλέγεται μόνο για ένα διάστημα και εν συνεχεία τού λέμε «παραιτήσου εσύ, να έλθει κάποιος άλλος».
Επομένως πιστεύω ότι η ερμηνεία που δίδεται αυτήν τη στιγμή, ότι μπορεί και πρέπει να είναι υποψήφιος από το ΠΑΣΟΚ, που είναι το τρίτο σε δύναμη κόμμα στο Κοινοβούλιο, είναι η ορθή ερμηνεία και έτσι πρέπει να προχωρήσουμε.
Παρακαλώ, έχετε το λόγο, κύριε Παπαδημούλη, αλλά μόνο για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146841"," Δεν θα χρειαστώ παραπάνω, κύριε Πρόεδρε.
Άκουσα με προσοχή τη δική σας ερμηνεία, του Προεδρεύοντος, όπως και των συναδέλφων που μίλησαν, είτε συμφωνώντας με τη θέση που ανέπτυξα είτε όχι.
Η πρότασή μου είναι η εξής. Επειδή η ερμηνεία αυτού του θέματος δίνει σε αυτήν την περίφημη καρέκλα του Αντιπροέδρου τεράστια σημασία και επειδή δεν πρέπει να κάνουμε ερμηνείες με τα χρωματιστά γυαλιά της εκάστοτε σκοπιμότητας, προτείνω να αναβληθεί η προγραμματισμένη για τώρα εκλογή και να ζητήσει το Προεδρείο της Βουλής τη γνώμη του Επιστημονικού Συμβουλίου της Βουλής, για να έχουμε τη γνώμη του αρμόδιου οργάνου και με βάση αυτή να τοποθετηθούμε. Επίσης, αν εγείρονται και θέματα -διότι κάτι είπε ο κ. Βορίδης- αλλαγών και προσθηκών στον Κανονισμό, έτσι ώστε να μην υπάρχει αυτός ο τραγέλαφος, ο κ. Βενιζέλος να είναι ταυτόχρονα Αντιπρόεδρος της Κυβέρνησης και επικεφαλής κόμματος της Αντιπολίτευσης, να τα λύσουμε, για να μη γίνουμε και αντικείμενο για επιθεωρήσεις.
Ευχαριστώ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146842"," Καταχωρίζονται και καταγράφονται οι απόψεις και προχωρούμε στην ψηφοφορία.
(Θόρυβος-Διαμαρτυρίες)
Σας παρακαλώ, κύριοι συνάδελφοι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146843"," Κύριε Πρόεδρε, η πρότασή μας επί της διαδικασίας πρέπει να τεθεί σε ψηφοφορία δι’ εγέρσεως.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146844"," Ερμηνεύοντας και το Προεδρείο τον Κανονισμό, λέει ότι η ορθή ερμηνεία είναι εκείνη η οποία εξετέθη από τους συναδέλφους προηγουμένως. Εάν εσείς επιμένετε ότι υπάρχει διαδικαστικό θέμα, θα το θέσουμε σε ψηφοφορία…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146845"," Αυτό πρότεινα, κύριε Πρόεδρε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146846"," ...όπως προβλέπεται από τον Κανονισμό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146847"," Έτσι ακριβώς.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146848"," Όσοι εκ των συναδέλφων υποστηρίζουν ότι η σωστή ερμηνεία είναι να είναι ο υποψήφιος από το τρίτο από άποψη κοινοβουλευτικής δύναμης κόμμα…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146849"," Κύριε Πρόεδρε, μου επιτρέπετε;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146850"," Παρακαλώ, πείτε μου για ποιο θέμα θέλετε να τοποθετηθείτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146851"," Η πρόταση που ζητώ να τεθεί στην κρίση του Σώματος δι’ εγέρσεως είναι να αναβληθεί η ψηφοφορία και να ζητηθεί από το Προεδρείο η γνώμη του Επιστημονικού Συμβουλίου της Βουλής. Αυτό ζητάμε να κριθεί από τους συναδέλφους.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146852"," Δεν μπορεί τέτοιου είδους…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146853"," Κύριε Πρόεδρε, λέω ότι η πρόταση που μόλις έκανα ήταν να αναβληθεί η ψηφοφορία και το Προεδρείο της Βουλής να ζητήσει τη γνώμη του Επιστημονικού Συμβουλίου της Βουλής. Ζητώ αυτή η πρόταση να τεθεί σε ψηφοφορία. Δεν έχει το Προεδρείο το δικαίωμα αυτήν την πρόταση να την καταπιεί, να την εξαφανίσει.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146854"," Μάλιστα. Ακούστε με. Αν τίθεται θέμα παραβίασης του Κανονισμού, το οποίο συνδυάζεται με την πρόταση, καλώς τίθεται. Αν θέτετε μόνο πρόταση αναβολής, απλώς δεν το θέτετε σωστά. 
Θέτετε, λοιπόν, θέμα παραβίασης του Κανονισμού;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146855"," Ασφαλώς, κύριε Πρόεδρε. Απορώ για το ερώτημα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146856"," Εντάξει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146857"," Εμείς πιστεύουμε ότι ερμηνεύεται λανθασμένα ο Κανονισμός, αλλά, επειδή ακούστηκαν και άλλες ερμηνείες, αν θέλουμε να είμαστε σοβαροί, ως δημοκρατική διέξοδο προτείνω την αναβολή της ψηφοφορίας και τη γνωμοδότηση του Επιστημονικού Συμβουλίου της Βουλής. 
Με αναγκάζετε να το πω για τρίτη φορά. Τι δεν είναι κατανοητό; Γιατί σας ενοχλεί να τοποθετηθεί το Σώμα σ’ αυτήν την πρόταση; Γιατί;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"146858"," Κύριε Παπαδημούλη, εφόσον τίθεται στα πλαίσια του άρθρου 67, παράλληλα δηλαδή με την παραβίαση του Κανονισμού ακολουθεί και η πρόταση της αναβολής, ορθώς θα τεθεί σε ψηφοφορία, εφόσον αμφισβητείται η κρίση του Προεδρείου.
Όσοι εκ των συναδέλφων δέχονται ότι υπάρχει παραβίαση του Κανονισμού και ζητούν την περαιτέρω αναβολή, παρακαλώ να εγερθούν.
(Εγείρονται οι αποδεχόμενοι την πρόταση)
Προφανώς ηγέρθησαν οι ολιγότεροι.
Συνεπώς η πρόταση απορρίπτεται.
Επομένως, προχωρούμε στην ψηφοφορία.
Παρακαλώ καλούνται επί του καταλόγου ο συνάδελφος κ. Ιορδάνης Τζαμτζής από τη Νέα Δημοκρατία και η κ. Όλγα Γεροβασίλη από το ΣΥΡΙΖΑ-Ενωτικό Κοινωνικό Μέτωπο.
(Θόρυβος-διαμαρτυρίες από την πτέρυγα της Χρυσής Αυγής)
Θέλετε κάτι, κύριοι συνάδελφοι; Δεν σας καταλαβαίνω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146859"," Επί της άρσεως δεν θα μιλήσουμε, κύριε Πρόεδρε;","ΧΡΗΣΤΟΣ ΠΑΠΠΑΣ",418
"146860"," Έχω σηκώσει το χέρι μου να μιλήσω.","ΓΕΩΡΓΙΟΣ ΓΕΡΜΕΝΗΣ",90
"146861"," Αφού δεν ζήτησε κανείς το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146862"," Εγώ τον ζήτησα, κύριε Πρόεδρε.","ΓΕΩΡΓΙΟΣ ΓΕΡΜΕΝΗΣ",90
"146863"," Όχι, όχι. Με συγχωρείτε. Παρακαλώ πάρα πολύ!
(Θόρυβος-διαμαρτυρίες από την πτέρυγα της Χρυσής Αυγής)
Παρακαλώ πάρα πολύ! Έδωσα το λόγο σε κάθε έναν εκ των συναδέλφων…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146864"," Να κοιτάτε, κύριε Πρόεδρε. Είχαμε σηκώσει το χέρι μας να μιλήσουμε.","ΧΡΗΣΤΟΣ ΠΑΠΠΑΣ",418
"146865"," Κύριοι συνάδελφοι από τη Χρυσή Αυγή, παρακαλώ, ακούστε με.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146866"," Έχουμε ζητήσει το λόγο. Σηκώσαμε το χέρι να μιλήσουμε.","ΧΡΗΣΤΟΣ ΠΑΠΠΑΣ",418
"146867"," Παρακαλώ πάρα πολύ! Όταν ανέγνωσα προηγουμένως τα διαδικαστικά, ζητούσα κεχωρισμένως για τον κάθε συνάδελφο αν θέλει να μιλήσει…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146868"," Είχαμε σηκώσει το χέρι!","ΓΕΩΡΓΙΟΣ ΓΕΡΜΕΝΗΣ",90
"146869"," ...επαναλάμβανα «κανείς δεν ζητά το λόγο» και δεν άκουσα τότε καμμία διαμαρτυρία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146870"," Σηκώναμε το χέρι! Να κάνετε καλύτερα τη δουλειά σας!","ΧΡΗΣΤΟΣ ΠΑΠΠΑΣ",418
"146871"," Καλούνται ως ψηφολέκτες για τη μία κάλπη που αφορά την εκλογή για το αξίωμα του Ε΄ Αντιπροέδρου ο κ. Ιωάννης Πασχαλίδης από τη Νέα Δημοκρατία και η κ. Ηρώ Διώτη από το ΣΥΡΙΖΑ/Ενωτικό Κοινωνικό Μέτωπο.
Επίσης, καλούνται ως ψηφολέκτες για την άλλη κάλπη που αφορά τις αιτήσεις άρσης ασυλίας Βουλευτών ο συνάδελφος κ. Λάζαρος Τσαβδαρίδης από τη Νέα Δημοκρατία και η κ. Ειρήνη-Ελένη Αγαθοπούλου από το ΣΥΡΙΖΑ/Ενωτικό Κοινωνικό Μέτωπο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146872"," Κύριε Πρόεδρε, θα μας δώσετε επιτέλους το λόγο;","ΧΡΗΣΤΟΣ ΠΑΠΠΑΣ",418
"146873"," Με ποιο δικαίωμα δεν μας δίνετε το λόγο, κύριε Πρόεδρε; Σας ρωτάμε, με ποιο δικαίωμα δεν μας δίνετε το λόγο.","ΓΕΩΡΓΙΟΣ ΓΕΡΜΕΝΗΣ",90
"146874"," Σας παρακαλώ, κύριοι συνάδελφοι!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146875"," Κύριε Πρόεδρε, με ποιο δικαίωμα δεν μας δίνετε το λόγο; Μπορείτε να μου απαντήσετε;","ΓΕΩΡΓΙΟΣ ΓΕΡΜΕΝΗΣ",90
"146876"," Παρακαλώ, δώστε μου ένα λεπτό. Θα μου επιτρέψετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146877"," Με ποιο δικαίωμα δεν μας δίνετε το λόγο;","ΧΡΗΣΤΟΣ ΠΑΠΠΑΣ",418
"146878"," Μπορείτε να με ακούσετε; Έχω σηκώσει το χέρι μου από πριν. Με ποιο δικαίωμα δεν μας δίνετε το λόγο;","ΓΕΩΡΓΙΟΣ ΓΕΡΜΕΝΗΣ",90
"146879"," Θα μου επιτρέψετε να μιλήσω και εγώ; Κύριοι της Χρυσής Αυγής, θα μου επιτρέψετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146880"," Όχι, δεν σας επιτρέπουμε. Όλο εσείς μιλάτε. Το έχετε κάνει δικό σας «μαγαζάκι» εδώ μέσα.","ΧΡΗΣΤΟΣ ΠΑΠΠΑΣ",418
"146881"," Ακούστε με, παρακαλώ. Προηγουμένως όταν αναφερόμουν στα διαδικαστικά…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146882"," Τα βλέπουμε και σήμερα τα διαδικαστικά!","ΧΡΗΣΤΟΣ ΠΑΠΠΑΣ",418
"146883"," Σας παρακαλώ! Προηγουμένως αναφέρθηκα για έναν έκαστο των συναδέλφων των οποίων ζητείται η άρση ασυλίας και όταν ουδείς ζητούσε το λόγο…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146884"," Μα τι λέτε! Υπάρχει βίντεο.","ΓΕΩΡΓΙΟΣ ΓΕΡΜΕΝΗΣ",90
"146885"," Τα ίδια κάνετε τρεις μήνες τώρα. Έλεος!","ΧΡΗΣΤΟΣ ΠΑΠΠΑΣ",418
"146886"," …επαναλάμβανα «δεν θέλει να μιλήσει κανείς». Τότε δεν άκουσα καμμία διαμαρτυρία. Ως εκ τούτου, ακαίρως υποβάλλετε το αίτημα. Παρακαλώ πάρα πολύ! 
(Θόρυβος-διαμαρτυρίες από την πτέρυγα της Χρυσής Αυγής)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146887"," Να χαίρεστε το συνταγματικό τόξο. Λαμόγια!
(Στο σημείο αυτό η Κοινοβουλευτική Ομάδα της Χρυσής Αυγής αποχωρεί από την Αίθουσα)","ΧΡΗΣΤΟΣ ΠΑΠΠΑΣ",418
"146888"," Κύριοι συνάδελφοι, σας ενημερώνω επίσης ότι στο Προεδρείο έχουν έρθει, σύμφωνα με το άρθρο 70 Α΄ του Κανονισμού της Βουλής, σφραγισμένες επιστολές συναδέλφων για συμμετοχή στη μυστική ψηφοφορία εκλογής του Ε΄ Αντιπροέδρου της Βουλής καθώς και ψηφοδέλτια επί των αιτήσεων άρσεως ασυλίας, με τα οποία γνωστοποιούν την ψήφο τους. 
Οι ψήφοι αυτές θα ανακοινωθούν και θα συνυπολογιστούν στην καταμέτρηση που θα ακολουθήσει.
Παρακαλώ να αρχίσει η ανάγνωση του καταλόγου.
(Διαρκούσης της ψηφοφορίας την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ -ΤΣΑΡΟΥΧΑ )
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"146889"," Υπάρχει συνάδελφος ο οποίος δεν άκουσε το όνομά του; Κανείς.
Οι επιστολές οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70 Α΄ του Κανονισμού της Βουλής, καταχωρίζονται στα Πρακτικά και έχουν ως εξής:
(να καταχωριστούν οι σελ. 120-125)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"146890"," Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση και διαλογή των ψηφοδελτίων και την εξαγωγή του αποτελέσματος.
(ΔΙΑΛΟΓΗ) 
(ΚΑΤΑ ΤΗ ΔΙΑΡΚΕΙΑ ΤΗΣ ΔΙΑΛΟΓΗΣ)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"146891"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι οι Υπουργοί Οικονομικών, Εσωτερικών, Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης, Υγείας, Εργασίας, Κοινωνικής Ασφάλισης και Πρόνοιας, Περιβάλλοντος, Ενέργειας και Κλιματικής Αλλαγής, Δικαιοσύνης, Διαφάνειας και Ανθρωπίνων Δικαιωμάτων και Επικρατείας κατέθεσαν σχέδιο νόμου «Φορολογία Εισοδήματος, Επείγοντα Μέτρα Εφαρμογής του ν. 4046/2012, του ν. 4093/2012 και του ν. 4127/2013 και άλλες διατάξεις».
Παραπέμπεται στην αρμόδια Διαρκή Επιτροπή.
(ΜΕΤΑ ΤΗ ΔΙΑΛΟΓΗ)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"146892"," Κυρίες και κύριοι συνάδελφοι, έχω την τιμή να ανακοινώσω στο Σώμα, πρώτον, το αποτέλεσμα της διεξαχθείσης μυστικής ψηφοφορίας για την εκλογή του Ε΄ Αντιπροέδρου. 
Ψήφισαν συνολικά 220 Βουλευτές. 
Για το αξίωμα του Ε΄ Αντιπροέδρου ο κ. Ιωάννης Δριβελέγκας, Βουλευτής Χαλκιδικής, έλαβε 137 ψήφους. 
Επίσης, βρέθηκαν 79 λευκά ψηφοδέλτια και 4 άκυρα ψηφοδέλτια. 
Συνεπώς ο κ. Ιωάννης Δριβελέγκας, σύμφωνα με το Σύνταγμα και τον Κανονισμό της Βουλής, εκλέγεται ως Ε΄ Αντιπρόεδρος της Βουλής.
Κυρίες και κύριοι συνάδελφοι, παρακαλώ να εξουσιοδοτήσετε το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης όσον αφορά την εκλογή του Ε΄ Αντιπροέδρου της Βουλής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"146893"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"146894"," Παρεσχέθη η ζητηθείσα εξουσιοδότηση. 
Επίσης, έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας επί των αιτήσεων άρσεως ασυλίας των συναδέλφων Βουλευτών. 
Ψήφισαν συνολικά 211 Βουλευτές. 
Για την υπόθεση του συναδέλφου κ. Κωνσταντίνου Κοντογεώργου. Υπέρ της άρσεως ασυλίας, δηλαδή «ΝΑΙ» ψήφισαν 5 Βουλευτές.
Κατά της άρσεως ασυλίας, δηλαδή «ΟΧΙ» ψήφισαν 201 Βουλευτές.
Ψήφισαν «ΠΑΡΩΝ» 3 Βουλευτές.
Λευκά: 2.
Συνεπώς, η αίτηση της εισαγγελικής αρχής απορρίπτεται.
Για τον συνάδελφο κ. Γεώργιο Λαμπρούλη.
Υπέρ της άρσεως ασυλίας, δηλαδή «ΝΑΙ» ψήφισαν 11 Βουλευτές.
Κατά της άρσεως ασυλίας, δηλαδή «ΟΧΙ» ψήφισαν 190 Βουλευτές.
Ψήφισαν «ΠΑΡΩΝ» 8 Βουλευτές.
Λευκά: 2.
Συνεπώς η αίτηση της εισαγγελικής αρχής απορρίπτεται.
Για το συνάδελφο κ. Ευθύμιο Καρανάσιο. 
Υπέρ της άρσεως ασυλίας, δηλαδή «ΝΑΙ» ψήφισαν 186 Βουλευτές.
Κατά της άρσεως ασυλίας, δηλαδή «ΟΧΙ» ψήφισαν 22 Βουλευτές.
Ψήφισαν «ΠΑΡΩΝ» 1 Βουλευτές.
Λευκά: 2.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για το συνάδελφο κ. Γεώργιο Γερμενή.
Υπέρ της άρσεως ασυλίας, δηλαδή «ΝΑΙ» ψήφισαν 208 Βουλευτές.
Κατά της άρσεως ασυλίας, δηλαδή «ΟΧΙ» ψήφισαν 2 Βουλευτές.
Λευκά: 1.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για το συνάδελφο κ. Ευστάθιο Μπούκουρα.
Υπέρ της άρσεως ασυλίας, δηλαδή «ΝΑΙ» ψήφισαν 207 Βουλευτές.
Κατά της άρσεως ασυλίας, δηλαδή «ΟΧΙ» ψήφισε 1 Βουλευτής.
Ψήφισαν «ΠΑΡΩΝ» 2 Βουλευτές.
Λευκά: 1.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα πρακτικά και έχουν ως εξής:
(να καταχωριστεί το πρωτόκολλο ψηφοφορίας σελ.131α)
(να καταχωριστούν τα ψηφοδέλτια της ψηφοφορίας σελ.131β)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"146895"," Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"146896"," Μάλιστα, μάλιστα.
Με τη συναίνεση του Σώματος και ώρα 21.34΄ λύεται η συνεδρίαση για την Πέμπτη 11 Ιουλίου 2013 και ώρα 9.30΄, με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
