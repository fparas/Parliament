"","Content","name","ParlmemberID"
"92397","Date","28-2-2013",NA
"92398"," Ένα λεπτό, σας παρακαλώ. Γιατί βιάζεστε; 
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορεί να λάβει το λόγο ένας Βουλευτής από κάθε Κοινοβουλευτική Ομάδα που έχει αντίρρηση επί της κυρώσεως αυτής της συμφωνίας. 
Υπάρχει κάποιος συνάδελφος που έχει αντίρρηση και θέλει να λάβει το λόγο;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, επί της διαδικασίας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92399"," Διαδικασία ως προς τι; Ακόμα δεν άρχισε η διαδικασία. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για τον τρόπο συζητήσεως.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92400"," Επί του τρόπου συζητήσεως ποιου;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92401"," Δώστε του το λόγο για να σας πει.","ΒΑΣΙΛΕΙΟΣ ΚΑΠΕΡΝΑΡΟΣ",185
"92402"," Σας παρακαλώ, κύριε Καπερνάρο. 
Αναφέρθηκα στο άρθρο 108 το οποίο ξέρετε –γιατί βλέπω ότι κρατάτε μπροστά σας τον Κανονισμό- πώς συζητείται. Εδώ, έχουμε να ψηφίσουμε έναν κυρωτικό νόμο και στον κυρωτικό νόμο, όπως γνωρίζετε, το άρθρο 108 αναφέρεται στο πώς συζητούνται και ψηφίζονται οι κυρώσεις. Έχετε αντίρρηση επί της διαδικασίας; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Έχουμε αντίρρηση, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92403"," Θα σας δώσω πέντε λεπτά που δικαιούστε να μιλήσετε ως προς την αντίρρηση που έχετε για το συγκεκριμένο κυρωτικό νόμο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όχι, έχουμε αντίρρηση επί του τρόπου εισαγωγής και συζητήσεως και ζητώ το λόγο ως Κοινοβουλευτικός Εκπρόσωπος επί του Κανονισμού.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92404"," Τότε, με τον προβλεπόμενο τρόπο.","ΜΑΥΡΟΥΔΗΣ ΒΟΡΙΔΗΣ",69
"92405"," Υπάρχει Κανονισμός.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92406"," Σας παρακαλώ, ένας-ένας. 
Θέλω να μου αναφέρετε ποιο άρθρο του Κανονισμού παραβιάζεται και με ποιον τρόπο, σε ό,τι αφορά τι; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, εν προκειμένω έρχεται αυτή η σύμβαση που είναι τροποποιητική. Εγκρίθηκε, όμως, με βάση τη συζήτηση που έγινε στο Κοινοβούλιο με κανονική διαδικασία. Εισήχθη δηλαδή ως νομοσχέδιο στο οποίο δόθηκε η δυνατότητα σε όλους τους Βουλευτές να τοποθετηθούν. 
Ως εκ τούτου, εμείς θεωρούμε ότι ο τρόπος εισαγωγής της με το άρθρο 108 που αποφασίζετε, είναι λανθασμένος τρόπος και πολιτικά και ουσιαστικά, διότι θα πρέπει να εφαρμοστεί ό,τι έγινε και επί της ψηφίσεως. 
Επί της ψηφίσεως, λοιπόν, ακολουθήθηκε η κανονική διαδικασία ψηφίσεως νομοσχεδίου, πήγε στην Επιτροπή Παραγωγής και Εμπορίου το 1999, έγιναν οι ανάλογες συζητήσεις στην επιτροπή, εκλήθησαν οι φορείς και εν συνεχεία, ήρθε για να ψηφιστεί με κανονική διαδικασία εδώ. 
Το Προεδρείο το φέρνει με τη διαδικασία του άρθρου 108, δηλαδή με διαδικασία που επί της ουσίας αναφέρεται σε περιορισμένη συζήτηση και ταχύτατα. 
Πέραν τούτου –και αυτό είναι το πιο ουσιαστικό, κύριε Πρόεδρε- εν όψει του ότι στη χώρα μας δρομολογούνται σημαντικές εξελίξεις στο θέμα των υδρογονανθράκων, μία τέτοια σημαντική απόφαση περί ανανεώσεως ή μη, μιας συμβάσεως σε ένα καθοριστικό θέμα, πρέπει να δώσει τη δυνατότητα σε όλους τους Βουλευτές όλων των πτερύγων να τοποθετηθούν επί του θέματος αυτού. Κατά τη γνώμη μας μάλιστα, στο συγκεκριμένο γίνεται και μία ολόκληρη αλχημεία, διαλύονται τα δικαιώματα των εργαζομένων κ.λπ..","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92407"," Σας ευχαριστώ πολύ. Είπατε τα της διαδικασίας. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κλείνω, κύριε Πρόεδρε. Επιτρέψτε μου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92408"," Μπαίνετε στην ουσία τώρα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Επιτρέψτε μου για ακόμα δεκαπέντε δευτερόλεπτα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92409"," Μα, θα σας δώσω τα πέντε λεπτά επί της ουσίας. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όχι. Επιτρέψτε μου τα δεκαπέντε δευτερόλεπτα.
Ως εκ τούτου, πιστεύουμε ότι πρέπει να αποσυρθεί το νομοσχέδιο. Πέραν τούτου, όμως, αν εσείς εμμείνετε στη συζήτηση με το άρθρο 108, θέλουμε να εφαρμοστεί, πραγματικά, το άρθρο 108, που σημαίνει ότι κάθε Βουλευτής εντός της Αιθούσης που έχει αντίρρηση και όχι ένας εκ των κομμάτων, αυτός να πάρει και το λόγο.
Σας λέμε, λοιπόν, εμείς ότι όλα τα μέλη της Κοινοβουλευτικής μας Ομάδας, με το άρθρο 108 παράγραφος 1, ασκούμε τα δικαιώματά μας και προβάλλουμε…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92410"," Ωραία. Μη μου το διαβάζετε. Ολοκληρώσατε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα είχα τελειώσει.
Προβάλλουμε αντιρρήσεις όλοι ως Βουλευτές και ως εκ τούτου, αν το εφαρμόσετε -που εμείς σας λέμε να μην το εφαρμόσετε, να πάτε σε άλλη διαδικασία- θα ζητήσουμε το λόγο όλοι οι παριστάμενοι και θέλουμε να μας δώσετε το λόγο. Άλλωστε, αυτό συνέβη ήδη και σε προηγούμενη διαδικασία με τον κ. Δραγασάκη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92411"," Ευχαριστώ πάρα πολύ. Ήσασταν σαφής σε ό,τι αναφέρατε. Θα υπάρχει και η απάντηση.
Κατ’ αρχάς, ο νόμος πέρασε σαν κυρωτικός νόμος στην επιτροπή, χωρίς πρώτη, δεύτερη ανάγνωση άρα, πέρασε σαν κύρωση τροποποιητικής πράξεως. Αυτό είναι η απάντηση στο πρώτο σας ερώτημα.
Στο δεύτερο, πράγματι, υπάρχει μια ασάφεια, διότι λέει «Βουλευτής ή Βουλευτές». Όμως, κατ’ έθιμον, σε όλες τις Βουλές στις οποίες έχω συμμετάσχει πάντα έπαιρνε το λόγο ένας Βουλευτής από κάθε Κοινοβουλευτική Ομάδα ο οποίος έφερνε αντιρρήσεις, διότι είχε καθιερωθεί ένας Βουλευτής. Μόνο μια φορά, πράγματι, όπως αναφέρετε, έγινε αυτό επί προεδρίας συναδέλφου -το Προεδρείο είναι ενιαίο- και έλαβαν το λόγο από ένα κόμμα δύο Βουλευτές.
Σήμερα, όμως, θα εφαρμοστεί ό,τι έχει εφαρμοστεί κάθε φορά. Θα πάρουν το λόγο για πέντε λεπτά ένας Βουλευτής από κάθε Κοινοβουλευτική Ομάδα…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Με συγχωρείτε κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92412"," Με συγχωρείτε, αλλά να ολοκληρώσω. Σας άκουσα με πολύ μεγάλη προσοχή. Κάνετε μια ερμηνεία του Κανονισμού εσείς. Κάνει μια ερμηνεία ο Προεδρεύων και με την εμπειρία του και με το τι εφαρμόζεται και έχει εφαρμοστεί σε όλες τις κυρώσεις αυτό και το γνωρίζετε καλύτερα από εμένα. Γι’ αυτό αναφερθήκατε μόνο σε μια περίπτωση που είχε γίνει αυτό και είχαν μιλήσει Βουλευτές.
Μπαίνουμε, λοιπόν, στη διαδικασία της κύρωσης.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ζητώ το λόγο πάλι, κύριε Πρόεδρε, για μισό λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92413"," Όχι, πάλι.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για μισό λεπτό, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92414"," Σας παρακαλώ, να ολοκληρώσω.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω μισό λεπτό, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92415"," Μα να ολοκληρώσω, κύριε Μαριά!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μισό λεπτό, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92416"," Θα σας δώσω το λόγο να πάρετε τα πέντε λεπτά και ίσως με κάποια ανοχή επί της κυρώσεως, διότι…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, σας παρακαλώ για μισό λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92417"," Να ολοκληρώσω;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ναι, αλλά να επισημάνω το εξής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92418"," Θα δώσω, λοιπόν, το λόγο σε ένα Βουλευτή από κάθε Κοινοβουλευτική Ομάδα η οποία έχει αντιρρήσεις ή επιφυλάξεις. Διότι εδώ είδατε ότι δεν το διευκρίνισε αυτό. Ο Κανονισμός λέει για αντιρρήσεις. Και βλέποντας εδώ το πώς ψηφίστηκαν οι κυρωτικοί νόμοι, βλέπω ποιες Κοινοβουλευτικές Ομάδες έφεραν επιφυλάξεις. Παρ’ όλα αυτά, πάντα κατ’ έθιμον δίνουμε το λόγο και στις Κοινοβουλευτικές Ομάδες οι οποίες έχουν εγείρει επιφυλάξεις και στην επιτροπή για τον εξής απλούστατο λόγο. Διότι μπορεί μια Κοινοβουλευτική Ομάδα στην επιτροπή να έχει επιφυλάξεις, μην έχοντας μελετήσει καλά την κυρωτική σύμβαση και θέλει να διευκρινίσει ορισμένα πράγματα στην Ολομέλεια. Γι’ αυτό και εμείς, παρά τον Κανονισμό -διότι ο Κανονισμός λέει «αντιρρήσεις και όχι επιφυλάξεις»- δίνουμε πάντοτε το λόγο και το τηρούμε αυτό και στις Κοινοβουλευτικές Ομάδες που έχουν επιφυλάξεις.
Βλέπω ότι εσείς σε αυτό είχατε επιφυλάξεις, άρα, έχετε άρνηση. Επομένως, σας δίνω το λόγο για πέντε λεπτά επί της αρνήσεως.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, με συγχωρείτε αλλά αν μου δώσετε μισό λεπτό, θα τελειώσουμε.
Ο Κανονισμός στο άρθρο 108 δεν αναφέρεται πουθενά σε Κοινοβουλευτικές Ομάδες.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92419"," Όχι, λέει «Βουλευτή ή Βουλευτές».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αναφέρεται σε «Βουλευτή ή Βουλευτές».","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92420"," Μη μου το λέτε πάλι.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αφήστε με, όμως, σας παρακαλώ να πω κάτι. Θα τελειώσω.
Λέει, λοιπόν, το εξής: «Αν προβληθούν αντιρρήσεις, ο Πρόεδρος καλεί τον Βουλευτή ή τους Βουλευτές που διατύπωσαν τις αντιρρήσεις να λάβουν το λόγο».
Εμείς θέλουμε την εφαρμογή του Κανονισμού ως έχει και όχι ως εφαρμόζεται τόσα χρόνια. Για μας, λοιπόν, η εφαρμογή του Κανονισμού σημαίνει ότι όσοι Βουλευτές, εν προκειμένω, έχουν αντιρρήσεις να πάρουν το λόγο και να μιλήσουν. Αυτή είναι η σωστή ερμηνεία του Κανονισμού. Πουθενά δεν υφίσταται η έννοια της Κοινοβουλευτικής Ομάδος εδώ και πουθενά δεν μπορεί να απαγορευτεί σε έναν που έχει αντίρρηση και έτσι ζήτησα…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92421"," Άρα, μου δίνετε το δικαίωμα, εφαρμόζοντας κατά γράμμα τον Κανονισμό για τις επιφυλάξεις, διότι είχατε το δικαίωμα στην επιτροπή να δηλώσετε την άρνησή σας…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εγώ δηλώνω την αντίρρησή μου, κύριε Πρόεδρε. Δεν έχω υποχρέωση να πάω στην επιτροπή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92422"," Ο Κανονισμός λέει για αντιρρήσεις. Τέλος πάντων…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Με το άρθρο 108, κύριε Πρόεδρε, δεν έχω υποχρέωση να πάω στην επιτροπή. Ασκώ την αντίρρησή μου στην Ολομέλεια. Εδώ το λέει. Σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92423"," Ωραία, καθίστε κάτω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92424"," Κύριε Πρόεδρε, μπορώ να έχω το λόγο;","ΝΙΚΟΛΑΟΣ ΒΟΥΤΣΗΣ",75
"92425"," Ένα λεπτό, κύριε Βούτση.
Παρά το γεγονός ότι βλέπω τον Πρόεδρό σας δίπλα, ο οποίος ξέρει γιατί εννοώ εγώ τον Κανονισμό σε ό,τι αφορά τις αρνήσεις και τις επιφυλάξεις στη διαφορά και ξέρει, επίσης, το «Βουλευτής ή Βουλευτές», είναι συνήθεια, λοιπόν, αυτό που σας είπα και χρησιμοποιείται, παρά το γεγονός και των αντιρρήσεων. Εγώ για τις επιφυλάξεις σας δίνω το δικαίωμα να εκφέρετε λόγο σαν αντιρρήσεις.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92426"," Κύριε Πρόεδρε, επί της διαδικασίας…","ΜΑΥΡΟΥΔΗΣ ΒΟΡΙΔΗΣ",69
"92427"," Θέλετε να πείτε κάτι, κύριε Βορίδη; Επί της διαδικασίας, όμως, για να κλείσουμε το θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92428"," Κύριε Βορίδη, κατ’ έθιμον;","ΒΑΣΙΛΕΙΟΣ ΚΑΠΕΡΝΑΡΟΣ",185
"92429"," Ήρεμα! Μην παρεμβαίνετε, σας παρακαλώ.
Ακούστε να δείτε, λοιπόν. Θέλω να σας υπενθυμίσω την ημερήσια διάταξη της σημερινής ημέρας. Η ημερήσια διάταξη της σημερινής ημέρας έχει τρεις κυρώσεις και έχει και το κατεπείγον νομοσχέδιο. Αντιλαμβάνεστε, λοιπόν, ότι η διαδικασία θα είναι πολύ μακρά, θα πάρει πάρα πολύ χρόνο και θα ήθελα, λοιπόν, σε αυτό και την κατανόησή σας σε ό,τι αφορά το Προεδρείο- για να μπορέσουμε και εμείς να αντέξουμε σε όλη αυτήν τη διαδικασία- αυτό το διαδικαστικό θέμα να το κλείσουμε άμεσα.
Κύριε Βορίδη, θέλετε να πείτε κάτι για δυο λεπτά;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92430"," Κύριε Πρόεδρε, το πρώτο το οποίο θέλω να πω είναι ότι κατ’ αρχάς, τα ζητήματα τα οποία αφορούν το διαδικαστικό μέρος της συζητήσεως κανονίζονται κατ’ αρχήν στη Διάσκεψη των Προέδρων. Εδώ, λοιπόν, εισάγεται με το άρθρο 108 να συζητηθεί η συγκεκριμένη διαδικασία. Η πρώτη αμφισβήτηση θα έπρεπε να έχει τεθεί στη Διάσκεψη των Προέδρων. Δεν λέω ότι δεν μπορεί να αποφασίσει κυριαρχικά το Σώμα, αλλά θέλω να θυμίσω στους συναδέλφους -και καλό είναι όσοι επικαλούνται τον Κανονισμό να τον κατανοούν στο σύνολό τους- ότι όποιος έχει αντιρρήσεις ως προς τον Κανονισμό, υπάρχει τρόπος με τον οποίο προβάλλονται αυτές οι αντιρρήσεις. Υπάρχει τρόπος που προβλέπεται μέσα στον Κανονισμό.
Εν συνεχεία, κύριε Πρόεδρε, όπως άριστα γνωρίζετε, επί των αντιρρήσεων αυτό αποφαίνεται το Σώμα. Εσείς τώρα κάνατε μια ερμηνεία του Κανονισμού. Εμείς συμφωνούμε με αυτήν την ερμηνεία. Από εκεί και πέρα, αν υπάρχει κάποιος ο οποίος διαφωνεί με την ερμηνεία του Κανονισμού που κάνετε και προβάλλει αντιρρήσεις για τον Κανονισμό, να το πει, γιατί δεν γίνεται να χάνουμε το χρόνο μας, κάνοντας συζητήσεις εκτός της διαδικασίας. Διότι αυτό είναι συζήτηση εκτός της διαδικασίας.
Αν κάποιος έχει αντίρρηση, ας την προβάλει, να αποφανθεί όπως προβλέπει ο Κανονισμός κυριαρχικά το Σώμα επί της αντιρρήσεως, για να προχωρήσουμε. Διότι κάθε φορά γίνεται αυτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Προβάλλεται.","ΜΑΥΡΟΥΔΗΣ ΒΟΡΙΔΗΣ",69
"92431"," Δεν προβάλλεται έτσι.","ΜΑΥΡΟΥΔΗΣ ΒΟΡΙΔΗΣ",69
"92432"," Προεβλήθη. Η αντίρρηση επί της διαδικασίας προεβλήθη.
Κύριε Βούτση, για δυο λεπτά και εσείς έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92433"," Κύριε Πρόεδρε, ζητούμε από τον αρμόδιο Υπουργό να αποσύρει το προς κύρωση σχέδιο νόμου, διότι έχουν προκύψει νέα δεδομένα από χθες, με βάση τα ασφαλιστικά μέτρα ανάμεσα στις δυο εταιρείες. Πλέον, η μια δεν εκπροσωπεί την άλλη. Έχουμε τα κείμενα εδώ. Δεν υπάρχει, δηλαδή…","ΝΙΚΟΛΑΟΣ ΒΟΥΤΣΗΣ",75
"92434"," Με συγχωρείτε, αλλά επί της διαδικασίας είναι αυτό;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92435"," Επί της ουσίας, πολύ πριν της διαδικασίας.","ΝΙΚΟΛΑΟΣ ΒΟΥΤΣΗΣ",75
"92436"," Εσείς κάνετε πρόταση επί της ουσίας. Για τη διαδικασία δεν έχετε…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92437"," Με βάση νέα δεδομένα τα οποία μπορούμε αναλυτικά να δώσουμε.","ΝΙΚΟΛΑΟΣ ΒΟΥΤΣΗΣ",75
"92438"," Αυτό είναι θέμα ουσίας και μπορείτε να το αναφέρετε. Για τη διαδικασία, όμως, απ’ ό,τι κατάλαβα, δεν έχετε αντίρρηση να γίνει αυτό που γινόταν.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92439"," Επί της διαδικασίας και με βάση και τα νέα δεδομένα, είναι φανερό ότι πρέπει να γίνει μια εξαντλητική και αναλυτική συζήτηση και ως προς αυτό συμφωνώ με τον κ. Μαριά.","ΝΙΚΟΛΑΟΣ ΒΟΥΤΣΗΣ",75
"92440"," Άλλο θέμα αυτό. Αυτό είναι επί της ουσίας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92441"," Όμως, σας επαναλαμβάνω ότι τίθεται πλέον ζήτημα ουσίας. Δεν υπάρχει συμφωνητικό ανάμεσα στις δυο αυτές εταιρείες.
Η μία δεν εκπροσωπεί την άλλη, όπως ρητά έχει κατατεθεί και έχουν περάσει τα ασφαλιστικά μέτρα. Άρα, δεν υπάρχει αντικείμενο προς συζήτηση. Πρέπει να αποσυρθεί και να δει το Υπουργείο ύστερα με ποιες συζητήσεις, με ποια εταιρεία –την «KAVALA» ή άλλη- ή πώς θα ξανάρθει ή δεν θα έρθει το νομοσχέδιο. Δεν υπάρχει αντικείμενο, δηλαδή, πέραν της διαδικαστικής πτυχής του ζητήματος. Πρέπει να είναι σε γνώση του κυρίου Υπουργού η χθεσινή εξέλιξη.","ΝΙΚΟΛΑΟΣ ΒΟΥΤΣΗΣ",75
"92442"," Ευχαριστούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92443"," Κύριε Πρόεδρε, θα ήθελα να είμαι ένας από τους Βουλευτές που θα εκφράσει τις αντιρρήσεις του.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"92444"," Ωραία. Ασφαλώς. Ο ομιλητής που θα εκφράσει τις αντιρρήσεις του από την πλευρά του ΣΥΡΙΖΑ θα είστε εσείς.
Επειδή, όπως καταλαβαίνετε, από την Κυβέρνηση απ’ ό,τι φαίνεται δεν παίρνει το λόγο ο Υπουργός να απαντήσει σ’ αυτά που είπε ο κ. Βούτσης, πρέπει να συνεχιστεί η συζήτηση για την κύρωση της από 31-10-2012 Πρώτης Τροποποιητικής Σύμβασης μεταξύ του Ελληνικού Δημοσίου και των Αναδόχων εταιρειών KAVALA OIL ΑΝΩΝΥΜΗ ΕΤΑΙΡΕΙΑ και ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και των παραρτημάτων Ι και ΙΙ αυτής » .
Επομένως, το λόγο έχει από το ΣΥΡΙΖΑ ο κ. Απόστολος Αλεξόπουλος για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92445","  Κύριε Πρόεδρε, κυρίες και κύριοι συνάδελφοι, κύριε Υπουργέ, κατά τη διάρκεια της συζήτησης στη Διαρκή Επιτροπή Παραγωγής και Εμπορίου της 14ης Φεβρουαρίου 2013 της πρώτης τροποποιητικής σύμβασης μεταξύ του ελληνικού δημοσίου και των αναδόχων εταιρειών «KAVALA OIL ΑΝΩΝΥΜΗ ΕΤΑΙΡΕΙΑ» και «ΕΝΕΡΓΕΙΑΚΗ ΑΙΓΑΙΟΥ», είχαμε θέσει μία σειρά ερωτημάτων και είχαμε δηλώσει ότι οι θέσεις μας για την κύρωση ή όχι της σύμβασης, θα διαμορφώνονταν, αφού θα αξιολογούσαμε και τις απαντήσεις που θα μας δίνατε.
Μετά από προσεκτική ανάγνωση του σχεδίου νόμου που μας μοιράσατε μετά τη συζήτηση που προανέφερα, διαπιστώσαμε ότι δεν έχετε κάνει καμμία αλλαγή σε σχέση με το σχέδιο που είχαμε στη διάθεσή μας κατά τη συζήτηση της σύμβασης στην επιτροπή. Είναι το ίδιο ακριβώς κείμενο. Επιπλέον, δεν δώσατε καμμία απάντηση στα ερωτήματα που σας είχαμε θέσει. 
Ως εκ τούτου, θα καταψηφίσουμε το συζητούμενο σχέδιο νόμου, αρνούμενοι έτσι να κυρώσουμε τη νέα τροποποιητική σύμβαση και ταυτόχρονα σας καλούμε να αποσύρετε την παρούσα σύμβαση για λόγους για τους οποίους ανέφερε προηγουμένως ο κ. Βούτσης αλλά θα αναλύσω και εγώ στη συνέχεια.
Οι λόγοι που καταψηφίζουμε το παρόν σχέδιο νόμου είναι εν συντομία οι εξής:
Πρώτον, διαφωνούμε με την αυθαίρετη επέκταση της περιοχής εκμετάλλευσης βόρεια των κοιτασμάτων «Έψιλον» και του «Βορείου Πρίνου».
Δεύτερον, διαφωνούμε με τη χαριστική υπερεικοσικονταπενταετή παράταση του χρόνου εκμετάλλευσης του πετρελαϊκού πεδίου.
Τρίτον, διαφωνούμε με τη μείωση του φόρου από 40% στο 20% συν 5% για τις τοπικές κοινωνίες.
Τέταρτον, διαφωνούμε με τη μηδενική παραχώρηση μεριδίων στο δημόσιο για παραγωγή μικρότερη των δυόμισι χιλιάδων βαρελιών την ημέρα, όταν σε άλλες προς εκμετάλλευση περιοχές προβλέπεται μερίδιο 2% από το πρώτο βαρέλι. Αυτό συνεπάγεται απώλεια εσόδων για το δημόσιο τουλάχιστον 1.825.000 ευρώ το χρόνο.
Πέμπτον, διαφωνούμε με τη μετατροπή της σύμβασης από σύμβαση διανομής της παραγωγής, σε σύμβαση μίσθωσης.
Έκτον, διαφωνούμε με την επιβεβαίωση της εκχώρησης της περιοχής της υπόγειας αποθήκης φυσικού αερίου «Νότια Καβάλα» στο ΤΑΙΠΕΔ, για την οποία ξέρουμε ότι η διάρκεια εκμετάλλευσής της τερματίζεται στις 23 Νοεμβρίου του 2014. Αλήθεια, με τι ανταλλάγματα προς την εταιρεία πέρασε αυτή η περιοχή στο ΤΑΙΠΕΔ;
Έβδομον, δεν μας φαίνονται σύννομες οι δύο συμβολαιογραφικές πράξεις, με τις οποίες η «KAVALA OIL» μεταβιβάζει στην «ΕΝΕΡΓΕΙΑΚΗ ΑΙΓΑΙΟΥ» το 2008 και το 2009 όλα τα δικαιώματα και τις υποχρεώσεις της στις περιοχές εκμετάλλευσης «Πρίνου» και «Νότιας Καβάλας».
Όγδοον, δεν έχουν τηρηθεί συμβατικές υποχρεώσεις της «KAVALA OIL» που έχουν να κάνουν με την εκτέλεση των δύο ερευνητικών γεωτρήσεων και την τήρηση περιβαλλοντικών όρων.
Ένατον, δεν έχουν γίνει οι διορθώσεις σε διάφορα άρθρα της σύμβασης σε σχέση με τη ΔΕΠ-ΕΚΥ, τα «ΕΛΛΗΝΙΚΑ ΠΕΤΡΕΛΑΙΑ», την Επιτροπή Απομάκρυνσης και Διάθεσης Εγκαταστάσεων, την αντικατάσταση του Υπουργείου Ανάπτυξης με το ΥΠΕΚΑ, τη χρονική διάρκεια της ερευνητικής περιόδου, τη διαγραφή ως περιττών των παραγράφων 13 έως και 20 του άρθρου 31 της σύμβασης και διάφορα άλλα που σας είχαμε επισημάνει κατά τη διάρκεια της συζήτησης του σχεδίου νόμου στη Διαρκή Επιτροπή Παραγωγής και Εμπορίου.
Δέκατον, παρά τις διαβεβαιώσεις του Υπουργού, δεν έχει συγκροτηθεί ακόμα η Ελληνική Διαχειριστική Εταιρεία Υδρογονανθράκων, για την οποία αμφιβάλλουμε ότι μπορεί να αναλάβει και να διαχειριστεί τις υποχρεώσεις και τα καθήκοντα με τα οποία στην προηγούμενη σύμβαση ήταν επιφορτισμένα τα «ΕΛΛΗΝΙΚΑ ΠΕΤΡΕΛΑΙΑ».
Ενδέκατον, δεν προβλέπεται αξιόλογος μηχανισμός ελέγχου. 
Δωδέκατον, με δεδομένη τη γήρανση των εγκαταστάσεων, θα αναδεικνύεται όλο και περισσότερο το μεγάλο πρόβλημα της τήρησης των περιβαλλοντικών κανονισμών, καθώς και η απομάκρυνση των εγκαταστάσεων και το σφράγισμα των γεωτρήσεων με τη λήξη των εξορυκτικών δραστηριοτήτων που έχει επωμιστεί το ελληνικό δημόσιο.
Δέκατο τρίτον, η Επιστημονική Επιτροπή της Βουλής επισημαίνει στην έκθεσή της παραβλέψεις, οι οποίες είναι δυνατόν να προσβάλλονται ενώπιον του Συμβουλίου της Επικρατείας.
Δέκατο τέταρτον, δεν υπάρχει αναφορά στη σύμβαση, κάτι σχετικό με τις υποχρεώσεις και δεσμεύσεις του αναδόχου, όσον αφορά στις εργασιακές σχέσεις και στις υπάρχουσες θέσεις εργασίας.
Για άλλη μία φορά, κύριε Πρόεδρε, βρισκόμαστε μπροστά σε μία λεόντεια σύμβαση που κάθε άλλο παρά διασφαλίζει τα συμφέροντα του δημοσίου. Γι’ αυτό, όπως προείπα, θα καταψηφίσουμε το παρόν σχέδιο νόμου. 
Όμως, κύριε Υπουργέ, θα σας καταθέσουμε έγγραφο της εταιρείας «KAVALA OIL» με ημερομηνία 26-2-2013 που απευθύνεται τόσο στο δικό σας Υπουργείο, όσο και σε όλα τα κόμματα της Βουλής και στο οποίο φαίνεται ότι έχουν κλονιστεί ισχυρά οι σχέσεις της εταιρείας αυτής με τη μητρική της εταιρεία «ΕΝΕΡΓΕΙΑΚΗ ΑΙΓΑΙΟΥ Α.Ε.» που είναι ο ένας εκ των δύο αναδόχων στην παρούσα σύμβαση.
Εάν τα πράγματα είναι έτσι όπως περιγράφονται στο έγγραφο αυτό, κύριε Υπουργέ, θα πρέπει να αποσύρετε το παρόν σχέδιο νόμου, να αναζητήσετε τους λόγους για τους οποίους η «KAVALA OIL» υπαναχώρησε από τη συμφωνία που είχε υπογράψει με εσάς και την «ΕΝΕΡΓΕΙΑΚΗ Α.Ε.» στις 31 Οκτωβρίου 2012 και να ελέγξετε τη βασιμότητα των όσων καταγγέλλει στο συγκεκριμένο έγγραφο.
Στη σελίδα 4 αυτού του εγγράφου διαβάζω το εξής: «Όπως προκύπτει εκ των ανωτέρω παρατιθέμενων στοιχείων, η «ΕΝΕΡΓΕΙΑΚΗ ΑΙΓΑΙΟΥ Α.Ε.» ανέλαβε έναντι της εταιρείας «KAVALA OIL Α.Ε.» σωρεία υποχρεώσεων, στις οποίες δυστυχώς, παρά τις συνεχείς οχλήσεις μας, αδυνατούσε και αδυνατεί μέχρι και σήμερα να αντεπεξέλθει. Αυτό είχε ως αποτέλεσμα να δημιουργούνται σοβαρά και έντονα προβλήματα στην απρόσκοπτη και ομαλή λειτουργία της «KAVALA OIL» και των εγκαταστάσεών της».
Τι παιχνίδια κρύβονται και τι παιχνίδια παίζονται, κύριε Υπουργέ; Οσμιζόμαστε αδιαφανείς χρηματιστηριακές και χρηματοπιστωτικές σκοπιμότητες και μεθοδεύσεις. Σας καλούμε να ενεργήσετε το ταχύτερο δυνατόν για τα δέοντα και να διαφυλάξετε πάση θυσία το δημόσιο συμφέρον.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)
(Στο σημείο αυτό ο Βουλευτής κ. Απόστολος  Αλεξόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΑΠΟΣΤΟΛΟΣ ΑΛΕΞΟΠΟΥΛΟΣ",13
"92446"," Ευχαριστώ πολύ, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρεις μαθητές και μαθήτριες και  μία εκπαιδευτικός από το Πρότυπο Πειραματικό Λύκειο Ιωνιδείου Σχολής Πειραιά.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Από τους Ανεξάρτητους Έλληνες το λόγο έχει η κ. Ραχήλ Μακρή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92447"," Ευχαριστώ, κύριε Πρόεδρε. 
Στο ανωτέρω υπό συζήτηση σχέδιο νόμου υπάρχουν δύο βασικά προβλήματα, ένα τυπικής φύσεως και ένα πολύ ουσιαστικό. Το τυπικό είναι η διαδικασία που ακολουθείται για το συγκεκριμένο σχέδιο νόμου. Το εισάγετε ως κύρωση συμφωνίας, ενώ στην ουσία είναι τροποποίηση ήδη υπάρχοντος νόμου. Εάν δεν το έχετε αντιληφθεί, η αρχική συμφωνία συμπεριλαμβανόταν στο ν. 2779/1999. Όταν συζητήθηκε η αρχική συμφωνία, ακολουθήθηκε η κανονική διαδικασία με τρεις συνεδριάσεις επιτροπών στις 7, 8 και 9 Δεκεμβρίου του 1999 που διήρκησαν συνολικά περίπου εννέα ώρες. Σ’ αυτές κατέστη δυνατή η πλήρης παρουσίαση των όποιων προβλημάτων και η υποβολή προτάσεων από τα κόμματα και τους φορείς για την επίλυσή τους. 
Σήμερα εισάγεται το σχέδιο νόμου ως κύρωση, παρά το γεγονός ότι δεν υπάγεται στις διατάξεις της παραγράφου 1 του άρθρου 28 του Συντάγματος, αφού δεν αποτελεί συμφωνία του ελληνικού κράτους με αντισυμβαλλόμενο διεθνή οργανισμό ή άλλο κράτος ούτε φυσικά υφίσταται άλλος ουσιαστικός λόγος, παρά μόνο η βιασύνη σας για να υιοθετήσετε τις συγκεκριμένες διατάξεις. 
Σας καλούμε να αποσύρετε το σχέδιο νόμου, να προβείτε στις απαιτούμενες διορθώσεις και να το επανακατέθεσετε με την αρμόζουσα διαδικασία. Μην τρέφετε ουτοπίες. Δεν σας το λέμε για να προστατεύσουμε εσάς αλλά νοιαζόμαστε για την ελληνική πολιτεία που είχε βέβαια την ατυχία να αναθέσει σε εσάς τη διακυβέρνησή της και τώρα κινδυνεύει να χάσει κάθε ρανίδα αξιοπρέπειας με τις νομοθετικές σας απρέπειες. 
Πέρα από την τυπική αιτία απόσυρσης του σχεδίου νόμου, υπάρχει και η ουσιαστική αιτία, που αν δεν την αναγνωρίζετε, ειλικρινά κινδυνεύετε να χαρακτηριστείτε από πολιτική μωρία, ενώ αν την αναγνωρίζετε και εθελοτυφλείτε, ρέπετε ολοταχώς προς τη διαπλοκή. 
Το σχέδιο νόμου παρουσιάζει ενδείξεις διαπλοκής. Πιο συγκεκριμένα, η αρχική σύμβαση ήταν διμερής, μεταξύ της «ΚΑVΑLΑ OIL» και του Ελληνικού Δημοσίου. Ύστερα εμφανίστηκε η «ΕΝΕΡΓΕΙΑΚΗ  ΑΙΓΑΙΟΥ» ως εκδοχέας της «ΚΑVΑLΑ OIL» και κάτοχος του 67% των μετοχών. Αυτό, βέβαια, δεν κάνει την «ΕΝΕΡΓΕΙΑΚΗ  ΑΙΓΑΙΟΥ» σε καμμία περίπτωση αντισυμβαλλόμενο μέρος της αρχικής σύμβασης. 
Με τις παρούσες διατάξεις μετατρέπετε αυτήν τη σύμβαση σε τριμερή. Το ελληνικό δημόσιο συμβάλλεται με την «ΚΑVΑLΑ OIL», την οποία χαρακτηρίζετε ως αρχικό ανάδοχο και την «ΕΝΕΡΓΕΙΑΚΗ  ΑΙΓΑΙΟΥ» ως δεύτερο ανάδοχο, γνωρίζοντας ότι η «ΕΝΕΡΓΕΙΑΚΗ  ΑΙΓΑΙΟΥ» ήδη κατέχει την πλειοψηφία της «ΚΑVΑLΑ OIL». Ποιος ο λόγος, λοιπόν, να μπει ως ξεχωριστός ανάδοχος; 
Αυτήν την ερώτηση, κύριε Υπουργέ, σας την είχαμε κάνει και στην επιτροπή και είχατε δεσμευτεί να μας απαντήσετε. Ωστόσο, δεν το πράξατε επί της ουσίας.
Η μεθόδευση εισαγωγής, ως ξεχωριστού αναδόχου, της εν λόγω εταιρείας δημιουργεί μόνο ένα ενδεχόμενο, η «ΕΝΕΡΓΕΙΑΚΗ  ΑΙΓΑΙΟΥ» να οδηγήσει σε χρεοκοπία την «ΚΑVΑLΑ OIL» και μετά να παραμείνει ως μόνη ανάδοχος. Δυστυχώς, τα γεγονότα αυτήν την εξέλιξη τεκμηριώνουν. Στην από 26 Φεβρουαρίου 2013 επιστολή προς τον Υπουργό ΠΕΚΑ, το Διοικητικό Συμβούλιο της «ΚΑΒΑΛΑ OIL» αποκαλύπτει χρέη 28 εκατομμυρίων ευρώ, που η «ΕΝΕΡΓΕΙΑΚΗ  ΑΙΓΑΙΟΥ» έχει δημιουργήσει ως πλειοψηφικός μέτοχος της «ΚΑVΑLΑ OIL».
Σας καταθέτω αυτήν την επιστολή στα Πρακτικά, για να ενημερωθεί όποιος συνάδελφος δεν έχει μελετήσει το θέμα. 
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Αυτή η αποκάλυψη θορύβησε την «ΕΝΕΡΓΕΙΑΚΗ  ΑΙΓΑΙΟΥ», η οποία βέβαια κατέθεσε και αίτηση ασφαλιστικών μέτρων και εξώδικη αίτηση-δήλωση για να φιμώσει το Διοικητικό Συμβούλιο της «ΚΑVΑLΑ OIL».
Μεταξύ των άλλων αναφέρονται τα εξής: «Επιπροσθέτως, σας καλούμε να απόσχετε άμεσα από τις συνεχείς παράνομες και παράλογες προσπάθειες και ενέργειές σας που σκοπούν στην παρεμπόδιση της κύρωσης από τη Βουλή των Ελλήνων της τροποποιητικής σύμβασης για την παράταση των αδειών εκμετάλλευσης των κοιτασμάτων του Πρίνου».
Σας καταθέτουμε και την ένσταση των ασφαλιστικών μέτρων. 
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Έχουν, λοιπόν, συνειδητοποιήσει οι «ημέτεροί» σας ότι η αποδοχή ή η απόρριψη ενός νομοθετήματος γίνεται από τους Έλληνες Βουλευτές; 
Κυρίες και κύριοι συνάδελφοι, όλοι μας καταλαβαίνουμε ότι αν η «ΕΝΕΡΓΕΙΑΚΗ  ΑΙΓΑΙΟΥ» έχει ήδη δημιουργήσει 28 εκατομμύρια χρέη, σε ένα χρόνο θα έχει φέρει την «ΚΑVΑLΑ OIL» σε τέτοιο οικονομικό αδιέξοδο που θα υποχρεωθεί σε χρεοκοπία. Με τον τρόπο αυτόν, η «ΕΝΕΡΓΕΙΑΚΗ  ΑΙΓΑΙΟΥ» θα μείνει ως μόνη ανάδοχος και θα πουλά δικαιώματα σε άλλους πιθανούς επενδυτές. Αυτό το γεγονός σημαίνει καταδίκη στον εφιάλτη της ανεργίας για οικογένειες του Νομού Καβάλας, οικονομικό μαρασμό της περιοχής και ούτε μια στάλα πετρελαίου την οποία θα μπορεί να εκμεταλλευτεί το ελληνικό δημόσιο. 
Αντίθετα, η «ΕΝΕΡΓΕΙΑΚΗ  ΑΙΓΑΙΟΥ» θα έχει πλουτίσει κατά εκατοντάδες εκατομμύρια ευρώ, τα οποία θα λάβει από την πώληση των δικαιωμάτων που της δίνετε με το παρόν σχέδιο νόμου.
Εν κατακλείδι, μη γίνεστε από «Υ-πουργός» απλός «πουργός», δηλαδή βοηθός που κουβαλά λάσπη στο οικοδόμημα της εξαθλίωσης των Ελλήνων και του ξεπουλήματος του συνόλου της δημόσιας περιουσίας. Σταθείτε, έστω και τώρα, στο ύψος των περιστάσεων που απαιτεί η θέση σας και αφαιρέστε την «ΕΝΕΡΓΕΙΑΚΗ  ΑΙΓΑΙΟΥ» από δεύτερο ανάδοχο ή αποσύρετε το σχέδιο νόμου για να το επεξεργαστείτε. Τα λάθη συγχωρούνται, ο δόλος ποτέ.
Εμείς οι Ανεξάρτητοι Έλληνες καταψηφίζουμε το συγκεκριμένο σχέδιο νόμου.
Σας ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΡΑΧΗΛ ΜΑΚΡΗ",293
"92448"," Και εμείς ευχαριστούμε, κυρία συνάδελφε.
Το λόγο έχει για πέντε λεπτά ο κ. Ματθαιόπουλος από τη Χρυσή Αυγή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92449"," Ευχαριστώ, κύριε Πρόεδρε. 
Κύριοι Υπουργοί, κατά πρώτον, προεξοφλούμε την απόφαση του Λαϊκού Συνδέσμου Χρυσή Αυγή να καταψηφίσουμε το υπό συζήτηση σχέδιο νόμου και αυτό γιατί κάθε φορά που καλούμαστε να αποφασίσουμε πάνω σε θέματα που άπτονται του φυσικού και ενεργειακού πλούτου της χώρας, αποφασίζουμε πάντα με βάση το δημόσιο συμφέρον, κάτι το οποίο δεν βλέπουμε να προασπίζεται το παρόν σχέδιο νόμου. Όμως, θα πρέπει να εξετάσουμε αυτήν τη σύμβαση πάνω σε δύο άξονες. Σε ένα γενικότερο και σε ένα ειδικότερο πλαίσιο. Και αυτό, γιατί ο φυσικός και ενεργειακός πλούτος της Ελλάδας είναι ένα θέμα για το οποίο η Χρυσή Αυγή έχει εκφράσει πάρα πολλές φορές τις θέσεις και τις προτάσεις της και για το οποίο ουδέποτε και καμμία ελληνική κυβέρνηση έκανε το αυτονόητο. 
Κατά πρώτον, λοιπόν, θεωρούμε πως οτιδήποτε παράγεται και υπάρχει στην Ελλάδα είτε αυτό αφορά τα πετρέλαια είτε τους υδρογονάνθρακες είτε τα μεταλλεύματα, είτε οτιδήποτε άλλο, είναι περιουσία του ελληνικού λαού και ότι η εκμετάλλευσή τους θα πρέπει να πηγαίνει προς την εξυπηρέτησή του. Αυτό γίνεται με τη θέσπιση της αποκλειστικής οικονομικής ζώνης, που όλως παραδόξως η Νέα Δημοκρατία καθυστερεί να κάνει πράξη.
Σε ό,τι αφορά όμως το ειδικότερο πλαίσιο ανάμεσα στις συμβάσεις στις ανάδοχες εταιρείες και στις μεταξύ τους συμφωνίες και συγκεκριμένα την «ΚΑVΑLΑ OIL» και την «ΕΝΕΡΓΕΙΑΚΗ  ΑΙΓΑΙΟΥ», υπάρχουν κάποιες παράξενες τροποποιήσεις, οι οποίες μας κάνουν να γινόμαστε περισσότερο καχύποπτοι. 
Όσο διαβάσαμε και σύμφωνα με καταγγελίες ανθρώπων οι οποίοι έχουν ασχοληθεί με το θέμα, έχουν εκφράσει τις ανησυχίες τους σχετικά με την πορεία της εξέλιξης των πραγμάτων. 
Λένε, λοιπόν, ότι κατόπιν υποχρέωσης της «ΕΝΕΡΓΕΙΑΚΗΣ  ΑΙΓΑΙΟΥ» να καταβάλλει τις λειτουργικές δαπάνες που προκύπτουν και από τον ισολογισμό, αλλά και από τα αποτελέσματα χρήσης, δεν γίνεται κάτι τέτοιο, με αποτέλεσμα σήμερα να οφείλεται τόσο σε εργαζόμενους όσο και προς το δημόσιο, ΔΟΥ, ΙΚΑ κ.λπ., ποσό περίπου της τάξεως των 28 εκατομμυρίων ευρώ. Αυτό έχει ως αποτέλεσμα η εταιρεία να μην μπορεί να προχωρήσει σε περαιτέρω διεργασίες, γιατί για παράδειγμα δεν μπορεί να προμηθευτεί πρώτες ύλες, να προβεί σε αντικατάσταση ανταλλακτικών κ.ο.κ.. Έτσι, λοιπόν, η εταιρεία οικονομικά δυσπραγεί και δεν μπορεί, όπως είπα προηγουμένως, το πιο σημαντικό, δηλαδή να καλύψει ακόμα και τις μισθολογικές ανάγκες των εργαζομένων.
Δείτε, λοιπόν, τώρα ποιο είναι το παράξενο. Η «ΚΑVΑLΑ OIL» και με την τεχνογνωσία αλλά και με τις θέσεις εργασίας που παρέχει σε εκατοντάδες εργαζόμενους, στην ουσία συντηρεί μια ολόκληρη πόλη, έναν ολόκληρο νομό. Συγκεκριμένα, η ανατολική μακεδονία, αλλά και γενικότερα όλο το γεωγραφικό διαμέρισμα της Μακεδονίας είναι σήμερα πρωτεύουσα της ανεργίας. Αντί, λοιπόν, εμείς να στηρίξουμε μια εταιρεία η οποία έχει μεγάλες δυναμικές ανάπτυξης, στην ουσία την καταβαραθρώνουμε, επειδή υπάρχει μια ανάδοχος εταιρεία που δεν τηρεί τις οικονομικές υποχρεώσεις απέναντι στην «ΚΑVΑLΑ OIL».
Επιπλέον, η ίδια η εταιρεία μας έχει πει ότι τα όσα γεωγραφικά διαμερίσματα διαχειρίζεται ο Πρίνος, το κοίτασμα «Έψιλον» κ.ο.κ., έχουν πάρα πολύ μεγάλα κοιτάσματα τα οποία εάν τα εκμεταλλευόμασταν, θα μπορούσαμε να καλύψουμε ενεργειακά μέχρι και το 40% των αναγκών της χώρας μας. Μάλιστα, αναφέρουν συγκεκριμένα ότι υπάρχει ένα κοίτασμα στον Μπάμπουρα, όπως αναφέρεται, όπου σύμφωνα πάλι με την «ΚΑVΑLΑ OIL», θα μπορούσαμε να έχουμε τριακόσιες πενήντα χιλιάδες βαρέλια. 
Αντιλαμβάνεστε, λοιπόν, τι μεγάλες προοπτικές υπάρχουν σε ένα τέτοιο μεμονωμένο γεωγραφικό διαμέρισμα. Κι όμως, δεν γίνεται τίποτα, επειδή υπάρχει μια οικονομική δυσπραγία. Εσείς, όπου σταθείτε και όπου βρεθείτε, διατείνεστε ότι θα πρέπει να βγούμε από την οικονομική κρίση. Εμείς συμφωνούμε σ’ αυτό. Πρέπει, πράγματι, να βγούμε από την οικονομική κρίση. Γιατί, λοιπόν, δεν εκμεταλλευόμαστε τέτοιες εταιρείες, τις οποίες σύμφωνα με μελέτες –αυτά τα στοιχεία δεν είναι αυθαίρετα- μπορούμε να τις αξιοποιήσουμε; Μάλιστα, επειδή αν θυμάμαι καλά, προχθές έγινε λόγος για το αγροτικό –και αφορά και το σημερινό και τα πετρέλαια- και θέλετε να δώσετε πετρέλαια στους αγρότες, ορίστε υπάρχουν τόσοι τόνοι βαρελιών. Γιατί, λοιπόν, δεν κάνετε το αυτονόητο; 
Μεταξύ άλλων, όπως υπάρχει μέχρι σήμερα το μετοχικό καθεστώς, το 33% ανήκει στην «ΚΑVΑLΑ OIL» και το υπόλοιπο 67% στην «ΕΝΕΡΓΕΙΑΚΗ  ΑΙΓΑΙΟΥ». 
Η «ΕΝΕΡΓΕΙΑΚΗ  ΑΙΓΑΙΟΥ» είναι μια ανώνυμη εταιρεία, η οποία διέπεται από τη φιλοσοφία κάθε ανώνυμης εταιρείας, η οποία έχει την αποκλειστική χρήση δικαιώματος να κάνει την έρευνα, να έχει πρόσβαση σε στοιχεία, να δίνει αυτά τα στοιχεία στο Υπουργείο, κάτι που, όπως αντιλαμβανόμαστε σήμερα με αυτά που βλέπουμε, το ανταποδίδει κάνοντας μια τεράστια χάρη, δηλαδή τη χάρη της μη απόδοσης δυόμισι χιλιάδων βαρελιών την ημέρα για καταβολή μεριδίου στο δημόσιο.
Γιατί αυτό το πράγμα; Είστε τόσο γενναιόδωροι ώστε να κάνετε μία τέτοια παραχώρηση; Άρα, είμαστε βέβαιοι ότι πίσω από αυτές τις συμβάσεις κρύβονται φαινόμενα διαπλοκής, διαφθοράς και συγκεκριμένα συμφέροντα. Μιλάμε για τεράστια ποσά την ίδια στιγμή που οι εργαζόμενοι δεν έχουν πληρωθεί ούτε τους νομίμους μισθούς τους.
Για όλους αυτούς τους λόγους και άλλους που δεν έχω το χρόνο να αναπτύξω, καταψηφίζουμε το παρόν σχέδιο νόμου.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"92450"," Ευχαριστούμε, κύριε  συνάδελφε.
Το λόγο έχει εκ μέρους του Κομμουνιστικού Κόμματος Ελλάδας ο συνάδελφος κ. Γεώργιος Λαμπρούλης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92451"," Ευχαριστώ, κύριε  Πρόεδρε.
Όπως τοποθετηθήκαμε και στην επιτροπή στη συζήτηση για την κύρωση της σύμβασης με την «KAVALA OIL», το κριτήριο για το ΚΚΕ με το οποίο αξιολογούμε κάθε πολιτική και εν προκειμένω στον τομέα της ενέργειας και ειδικά για τους υδρογονάνθρακες –πετρέλαιο, φυσικό αέριο- είναι ένα και μοναδικό. Αν η πολιτική αυτή υπηρετεί τις λαϊκές ανάγκες κατοχυρώνοντας την ενέργεια ως κοινωνικό αγαθό ή αντίθετα την αντιμετωπίζει ως εμπόρευμα και κατ’ επέκταση πηγή κερδοφορίας του μονοπωλιακού κεφαλαίου.
Με αυτήν την αφετηρία, τις λαϊκές ανάγκες, προσδιορίζουμε τις ανάγκες της κοινωνίας για την ενεργειακή της αυτάρκεια και επάρκεια, τη φθηνή λαϊκή κατανάλωση, την ασφάλεια της εργασίας, την προστασία του περιβάλλοντος και της δημόσιας υγείας και εξετάζουμε ποιες οικονομικές συνθήκες και ποιοι πολιτικοί όροι μπορούν να διασφαλίσουν την ικανοποίηση αυτών των αναγκών στο σύνολό τους.
Απ’ αυτήν τη σκοπιά εξετάζουμε και την παρούσα σύμβαση που συζητάμε σήμερα και η οποία αποτελεί ακόμη μία απόδειξη των ζημιογόνων σε βάρος του ελληνικού δημοσίου, του ελληνικού λαού, ληστρικών συμβάσεων που υπογράφουν κατά καιρούς οι ελληνικές κυβερνήσεις και ειδικότερα σε ό,τι αφορά τα μοναδικά έως τώρα εκμεταλλεύσιμα κοιτάσματα πετρελαίου της χώρας μας στη Θάσο.  Μάλιστα, η ζημιά σε βάρος του δημοσίου αποκτά ακόμη μεγαλύτερες διαστάσεις αφού οι ίδιες οι κυβερνήσεις στο παρελθόν με νόμους απάλλαξαν τις πολυεθνικές από την υποχρέωση αποκατάστασης του περιβάλλοντος, παρ’ όλες τις ρήτρες που αναφέρονταν στις συμβάσεις και επιβαρύνοντας κατ’ αυτόν τον τρόπο το ελληνικό δημόσιο με εκατομμύρια δολάρια. Παράλληλα, χάρισαν πακτωλούς χρημάτων στις πολυεθνικές, που δραστηριοποιούνταν και δραστηριοποιούνται στην περιοχή αυτή, προς χάρη της κερδοφορίας τους.
Συνεπώς, το ζήτημα είναι από ποιον και σε όφελος ποιου αξιοποιούνται οι ενεργειακές δυνατότητες της χώρας. 
Έτσι, όσο ο έλεγχος των πηγών ενέργειας, ο ορυκτός πλούτος θα είναι στα χέρια των μονοπωλίων, που δεν διστάζουν να φτάσουν στο σημείο να αιματοκυλούν λαούς προκειμένου να έχουν τον έλεγχο των πλουτοπαραγωγικών πηγών, όπως και των δρόμων μεταφοράς τους με σκοπό το κέρδος, η πλειοψηφία του λαού μας δεν πρόκειται να έχει το παραμικρό όφελος. Αυτήν την κατεύθυνση υπηρέτησαν και υπηρετούν οι κυβερνήσεις όπως και η σημερινή, δηλαδή την ενίσχυση της ανταγωνιστικότητας, της κερδοφορίας των μονοπωλιακών ομίλων. Υπηρετούν πιστά τα στρατηγικά συμφέροντα της αστικής τάξης της χώρας μας.
Στο πλαίσιο της ανταγωνιστικής απελευθερωμένης αγοράς, υπονομεύεται ακόμη περισσότερο κάθε δυνατότητα μακροπρόθεσμου προγραμματισμού με γνώμονα τη λαϊκή εφημερία, αφού βασικό κριτήριο σχεδιασμού είναι αντικειμενικά η διευκόλυνση της δράσης του ιδιώτη επενδυτή. Έτσι, το κεφάλαιο καθορίζει το πού και πότε θα επενδύσει, ποιο τμήμα του ορυκτού πλούτου θα εκμεταλλευτεί με μοναδικό κριτήριο το κέρδος του. Δεν έχει κριτήριο τις ανάγκες του λαού για να αξιοποιήσει πλήρως τις δυνατότητες της χώρας μας. Αυτή είναι η αιτία που τόσα χρόνια δεν αξιοποιούνταν ο πλούσιος ορυκτός πλούτος της χώρας. Και αυτό επιβεβαιώνεται στην περίπτωση της Θάσου όπου έχουμε τα εξής:
Πρώτον, ακόμη και τα τμήματα που εξαιρούνται, γίνονται με γνώμονα τις ανάγκες της εταιρείας που δραστηριοποιείται και όχι με βάση τις ανάγκες της χώρας σε πετρέλαιο ή φυσικό αέριο.
Δεύτερον, η εικοσιπενταετής εκμετάλλευση και οι δύο πενταετείς παρατάσεις αποδεικνύουν περίτρανα ότι στόχος είναι η ενίσχυση με κρατική παρέμβαση της κερδοφορίας των πολυεθνικών και μόνο, ενώ δεν υπάρχει καμμία δέσμευση για το μερίδιο του δημοσίου, το royalties. Και βέβαια, με τους όρους της συμφωνίας δεν υπάρχει κανένα όφελος για τη λαϊκή κατανάλωση. 
Σας ρωτούμε. Πού θα ωφεληθεί ή τι θα κερδίσει ο λαός μας από αυτήν τη σύμβαση; 
Τρίτον, προβάλλεται ως προπέτασμα καπνού η τοπική ανάπτυξη. Μιλάτε για θέσεις εργασίας όταν οι αναδιαρθρώσεις που ψηφίσατε πρόσφατα και δεδομένης της απελευθέρωσης της αγοράς στην ενέργεια, ανοίγουν το δρόμο στην αύξηση του βαθμού εκμετάλλευσης των εργαζομένων –φθηνούς εργαζόμενους δηλαδή- με εντατικοποίηση της εργασίας, τη μείωση του αριθμού των εργαζομένων, την ελαχιστοποίηση του χρόνου εργασίας, τη συρρίκνωση των ασφαλιστικών δικαιωμάτων. 
Όλα αυτά προσφορά στο βωμό της ανταγωνιστικότητας των μονοπωλίων, δηλαδή στην ενίσχυση της κερδοφορίας τους. Αυτό λέγεται διασφάλιση των εργαζομένων; Αυτό υπηρετείτε.
 Εξάλλου, το κερασάκι στην τούρτα αυτής της πολικής αποτελούν και οι προκλητικές μειώσεις στη φορολογία, από 40% σε 20%. Επίσης και οι κανονισμοί και οι ποινές σε περίπτωση ατυχήματος και περιβαλλοντικής ρύπανσης παραμένουν ασαφείς έως ανύπαρκτες, καθώς η δημιουργία της εταιρείας, της «ΕΔΕΥ Α.Ε.» –η οποία δεν είναι δημόσιος φορέας αλλά θα έχει μειωμένες αρμοδιότητες- στην κυριολεξία θα αποτελέσει ένα γραφείο διανομής του ορυκτού πλούτου της χώρας, με χαριστικούς όρους προς τις πολυεθνικές των πετρελαίων
Συνεπώς, ο λαός μας δεν έχει να κερδίσει τίποτα και από την παρούσα σύμβαση-σχέδιο νόμου, χαρίζοντας τον πλούτο της χώρας και το μόχθο του στον έναν ή στον άλλον κεφαλαιοκράτη. 
Η διέξοδος σε φιλολαϊκή κατεύθυνση με ικανοποίηση των συνεχώς διευρυνόμενων λαϊκών αναγκών σημαίνει πως οι παραγωγοί του πλούτου να γίνουν αφέντες του, τα μέσα παραγωγής και ο ορυκτός πλούτος της χώρας να γίνουν λαϊκή περιουσία αλλά με άλλη εξουσία. Με λαϊκή εξουσία, όπου και στον τομέα της ενέργειας θα υπάρχει ένας κρατικός ενιαίος εθνικός φορέας ενέργειας, ο οποίος θα υπηρετεί το σύνολο των λαϊκών αναγκών και θα διασφαλίζει φθηνή και σε επάρκεια ενέργεια, όχι μόνο στο πετρέλαιο ή στο φυσικό αέριο αλλά και στο ρεύμα, αξιοποιώντας το σύνολο των ενεργειακών δυνατοτήτων της χώρας, επίγειων και υπόγειων. Με έναν κεντρικό σχεδιασμό, με αξιοποίηση του έμπειρου επιστημονικού, εργατικού, τεχνικού δυναμικού, θα καλύπτει στο έπακρο τις λαϊκές ανάγκες. Έτσι, θα είναι ο λαός αφέντης στον τόπο του. 
Γι’ αυτούς τους λόγους εμείς καταψηφίζουμε το παρόν σχέδιο νόμου με το οποίο κυρώνεται η συγκεκριμένη σύμβαση. 
Ευχαριστώ.","ΓΕΩΡΓΙΟΣ ΛΑΜΠΡΟΥΛΗΣ",277
"92452"," Ευχαριστούμε, κύριε συνάδελφε.
Το λόγο έχει ο Πρόεδρος των Ανεξαρτήτων Ελλήνων, κ. Πάνος Καμμένος, για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92453"," Ευχαριστώ, κύριε Πρόεδρε.
Ζήτησα το λόγο, διότι προηγουμένως ο Γραμματέας της Κοινοβουλευτικής Ομάδας του ΣΥΡΙΖΑ ζήτησε από τον κύριο Υπουργό να απαντήσει επί της επιστολής της 26ης  Φεβρουαρίου της «ΚΑVΑLΑ OIL» και αν έχει λάβει γνώση. 
Η επιστολή αυτή –και το λέω για να καταγραφεί για τα Πρακτικά- εστάλη προς τον κύριο Υπουργό και κοινοποιήθηκε σε όλες τις Κοινοβουλευτικές Ομάδες, στους Βουλευτές της Καβάλας, στον πρόεδρο της επιτροπής ελέγχου κτλ.
Τι αναφέρει αυτή η επιστολή; Αυτή η επιστολή, εκ μέρους του αντισυμβαλλομένου –του μόνου αντισυμβαλλομένου- της «ΚΑVΑLΑ OIL», αναφέρει ότι δεν έχει ουδεμία σχέση ως αντισυμβαλλόμενος η «ΕΝΕΡΓΕΙΑΚΗ ΑΙΓΑΙΟΥ».
Εδώ, λοιπόν, τι κάνουμε; Έρχεται η Κυβέρνηση και αρνείται να απαντήσει ότι πήρε την επιστολή. Εμείς σας λέμε ότι την πήρατε. Σας τη διαβάζουμε και σας την εγχειρίζουμε αυτήν τη στιγμή. 
Και συνεχίζει η Βουλή, κύριε Πρόεδρε, να συζητά για κύρωση συμβάσεως μεταξύ των εξής αντισυμβαλλομένων: του ελληνικού δημοσίου, της «ΚΑVΑLΑ OIL» –που είναι πράγματι αντισυμβαλλόμενος- και μιας τρίτης εταιρείας, της εταιρείας «ΕΝΕΡΓΕΙΑΚΗ ΑΙΓΑΙΟΥ», η οποία έχει τη μόνη νόμιμη ιδιότητα του μετόχου της «ΚΑVΑLΑ OIL». 
Εκ του πονηρού η Κυβέρνηση δεν απαντά και η συζήτηση που γίνεται εδώ, υποκρύπτει σχεδιασμό. Εμείς τον καταγγέλλουμε. 
Τι ακριβώς θα γίνει; Μπαίνει παράνομα ως αντισυμβαλλόμενος, η «ΕΝΕΡΓΕΙΑΚΗ ΑΙΓΑΙΟΥ», η οποία είναι μόνο μέτοχος, μαζί με το 33% των εργαζομένων στην «ΚΑVΑLΑ OIL» και από τη στιγμή που θα περάσει το σχέδιο νόμου, θα γίνει το εξής: Ως μέτοχος της «ΚΑVΑLΑ OIL» η «ΕΝΕΡΓΕΙΑΚΗ ΑΙΓΑΙΟΥ», έχοντας πάρει τη «βούλα» της Βουλής -με την παραπλάνηση την οποία έκανε η Κυβέρνηση εδώ- θα προχωρήσει στην πτώχευση της «ΚΑVΑLΑ OIL». Το 67%, δηλαδή, του μετόχου της «ΚΑVΑLΑ OIL», που είναι η «ΕΝΕΡΓΕΙΑΚΗ ΑΙΓΑΙΟΥ», θα πτωχεύσει την «ΚΑVΑLΑ OIL», έτσι ώστε να μην έχουν οι εργαζόμενοι κανένα δικαίωμα.   
Με τη σύμβαση αυτή, την οποία σήμερα ερχόμαστε να κυρώσουμε, όλα τα περιουσιακά στοιχεία της «ΚΑVΑLΑ OIL», θα πάνε στον άλλον αντισυμβαλλόμενο, δηλαδή στην «ΕΝΕΡΓΕΙΑΚΗ ΑΙΓΑΙΟΥ». 
Για να καταλάβει ο ελληνικός λαός τι λέμε, μιλάμε για μία τεράστια περιουσία, μιλάμε για όλα τα κοιτάσματα που υπάρχουν στην περιοχή του βόρειου Πρίνου, στο κοίτασμα «Έψιλον», στην περιοχή της Νότιας Καβάλας. Αυτό είναι ένα περιουσιακό στοιχείο. 
Δεύτερο περιουσιακό στοιχείο. Οι πετρελαιοπηγές οι οποίες παύουν να βγάζουν πετρέλαιο, δεν είναι άχρηστες. Οι πετρελαιοπηγές αυτές είναι οι καλύτερες «αποθήκες» φυσικού αερίου που υπάρχουν στον κόσμο.
Υπάρχει δε και πρόταση προς την «KAVALA OIL» να μετατραπούν οι παλιές πετρελαιοπηγές του Πρίνου σε αποθήκες φυσικού αερίου από ρωσική εταιρεία για 200 εκατομμύρια. Υπάρχει και μελέτη κατατεθειμένη και στη Βουλή.
Αυτό, λοιπόν, το περιουσιακό στοιχείο –που είναι η σύμβαση την οποία δεν δέχθηκε η Κυβέρνηση να προχωρήσει σε συζήτηση και αυτό περνάει παράνομα και συμμετέχει και στην παρανομία και το Προεδρείο της Βουλής, ενώ σας λέμε ότι δεν μπορεί να κυρωθεί σύμβαση με αντισυμβαλλόμενο που δεν υπάρχει- περνάει στα χέρια της «ΕΝΕΡΓΕΙΑΚΗΣ ΑΙΓΑΙΟΥ».
Υπάρχει και ένα τρίτο σοβαρότερο, το οποίο κι αυτό το καταγγέλλουμε και γράφεται στα Πρακτικά. Πρέπει να πάρετε απόφαση κι εσείς, κύριε Πρόεδρε, αλλά και η Κυβέρνηση να μη σιωπά και να απαντά όταν τη ρωτάνε στη Βουλή. Υπάρχει το θέμα της άδειας. Τρεις έχουν άδεια στην Ελλάδα. Η ΔΕΠΑ, η ΔΕΣΦΑ και η «KAVALA OIL».
Εάν με το συγκεκριμένο σχέδιο νόμου, προχωρήσουν, βάλουν στο παιχνίδι την «ΕΝΕΡΓΕΙΑΚΗ ΑΙΓΑΙΟΥ» που έχει την έννοια του μετόχου, πάνε και πτωχεύσουν την «KAVALA OIL» και πετάξουν και τριακόσιες πενήντα οικογένειες στο δρόμο –και εδώ είναι υπεύθυνοι και οι Βουλευτές της Καβάλας- εν συνεχεία θα έχει την άδεια στα χέρια της η «ΕΝΕΡΓΕΙΑΚΗ ΑΙΓΑΙΟΥ». 
Εάν, λοιπόν, αληθεύουν αυτά που γράφονται στον Τύπο ότι, παραδείγματος χάριν, δέχεται πίεση η Κυβέρνηση να αποκλείσει τη Ρωσία από τη διεκδίκηση της ΔΕΠΑ και της ΔΕΣΦΑ, γιατί δέχεται βέτο εκ μέρους συμμάχων, τότε σημαίνει ότι σήμερα προχωράει η Κυβέρνηση με δόλο και σε μία τρίτη πράξη. Βγάζει από το παιχνίδι και την άδεια της «KAVALA OIL»!
Δεν είναι, λοιπόν, μία απλή κύρωση σύμβασης σήμερα, κύριε Πρόεδρε. Σήμερα έχουμε εδώ μία παράνομη διαδικασία, μία άκυρη διαδικασία. Βάζει στο παιχνίδι η Βουλή αντισυμβαλλόμενο που δεν υπάρχει. Και δεν υπάρχει, γιατί το Διοικητικό Συμβούλιο της «KAVALA OIL» με την απόφαση της 26ης  Φεβρουαρίου που κοινοποίησε στην Κυβέρνηση –και έχει υποχρέωση η Κυβέρνηση να το πει στο Προεδρείο της Βουλής- δεν αναγνωρίζει ως αντισυμβαλλόμενο τον μέτοχό της και εδώ πωλείται δημόσιος πλούτος και ικανοποιούνται συγκεκριμένα συμφέροντα.
Η Κυβέρνηση, λοιπόν, αντί να κάθεται ο κύριος Υπουργός στα έδρανα και να αγνοεί το Γραμματέα της Κοινοβουλευτικής Ομάδας του ΣΥΡΙΖΑ, της Αξιωματικής Αντιπολίτευσης, που τον ρώτησε, να απαντήσει συγκεκριμένα: 
Ξέρετε ή όχι την επιστολή από την «KAVALA OIL»; Είναι αντισυμβαλλόμενος η «ΕΝΕΡΓΕΙΑΚΗ ΑΙΓΑΙΟΥ», ναι ή όχι; Πείτε μας ακριβώς τι θα γίνει. Εάν αύριο προχωρήσει αυτός ο νόμος –που εμείς δεν τον αναγνωρίζουμε, είναι παράνομος- και εν συνεχεία ο μέτοχος «ΕΝΕΡΓΕΙΑΚΗ ΑΙΓΑΙΟΥ» πάει σε πτώχευση την «KAVALA OIL», θα είναι εκείνη, η «ΕΝΕΡΓΕΙΑΚΗ ΑΙΓΑΙΟΥ» δηλαδή, ο κάτοχος όλων των περιουσιακών στοιχείων και των δικαιωμάτων στην ευρύτερη περιοχή; Κι εάν αυτά γίνονται εν γνώσει σας, με ποιο δικαίωμα αποφασίζετε και τη φέρνετε στη Βουλή για να βαφτίσετε την παρανομία σας ως νόμιμη και δεν λέτε την αλήθεια στον ελληνικό λαό;
Εμείς ως Ανεξάρτητοι Έλληνες καταγγέλλουμε την ιδιαίτερη σημασία αυτής της συζήτησης. Καταθέτουμε αίτηση ονομαστικής ψηφοφορίας μαζί με συναδέλφους Βουλευτές από το ΣΥΡΙΖΑ και σας λέμε ότι αυτήν τη διαδικασία δεν την αναγνωρίζουμε. Τη θεωρούμε παράνομη, επικίνδυνη και πιστεύουμε ότι υποκρύπτει δόλο και άνομα συμφέροντα.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΟΣ ΚΑΜΜΕΝΟΣ",181
"92454"," Ευχαριστούμε, κύριε Πρόεδρε.
Ορίστε, κύριε Υπουργέ, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92455"," Κύριε Πρόεδρε, θέλουμε το λόγο. Υπάρχει θέμα! Υπάρχει μείζον θέμα που έχει προκύψει αυτήν τη στιγμή, κύριε Πρόεδρε, και θέλουμε το λόγο για ένα λεπτό.","ΗΛΙΑΣ ΚΑΣΙΔΙΑΡΗΣ",204
"92456"," Υπάρχει ένα προσωπικό…","ΧΡΗΣΤΟΣ ΠΑΠΠΑΣ",418
"92457"," Όχι, όχι! Παρακαλώ, κύριε Παππά, έχω δώσει το λόγο στον κύριο Υπουργό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92458"," Ζητάω το λόγο για κάτι πολύ σοβαρό.","ΧΡΗΣΤΟΣ ΠΑΠΠΑΣ",418
"92459"," Θα έχετε το λόγο ούτως ή άλλως μετά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92460"," Κύριε Πρόεδρε, αφορά κάτι πολύ σοβαρό και ο κύριος Υπουργός θα μπορούσε να το ξέρει από πριν…","ΧΡΗΣΤΟΣ ΠΑΠΠΑΣ",418
"92461"," Ορίστε, κύριε Υπουργέ, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92462"," Ευχαριστώ, κύριε Πρόεδρε.
Κύριοι Βουλευτές, πριν μπω στην ουσία του θέματος, θα ήθελα να πω δύο λόγια πάνω σε αυτά τα οποία συζητήθηκαν σήμερα, τις ενστάσεις και τις διάφορες προτάσεις που τέθηκαν.
Το Υπουργείο μας δρα σύμφωνα με τη σύμβαση. Δεν μπορεί να δράσει σύμφωνα με επιστολές, οι οποίες έχουν σταλεί. Η κύρωση της τροποποιητικής αυτής Σύμβασης από τη Βουλή των Ελλήνων δεν συναρτάται, ούτε εξαρτάται από τις όποιες τυχόν όψιμες και επιγενόμενες ενδοεταιρικές διενέξεις των δύο εταιρειών, οι οποίες στο βαθμό που υφίστανται ή εκδηλωθούν δεν αφορούν στο Ελληνικό Κοινοβούλιο ούτε στην εκτελεστική εξουσία, αλλά θα πρέπει να επιλυθούν με άλλα μέσα και σε άλλα ακροατήρια. Αυτή είναι η θέση του Υπουργείου.
Θα ήθελα, επίσης, να απαντήσω σε ορισμένα σχόλια τα οποία τέθηκαν σήμερα, όπως -παραδείγματος χάριν- γιατί υπογράφηκε η «ENERGEAN OIL», η οποία ακούστηκε προηγουμένως. Δυνάμει των 654/08 και 6321/09 συμβολαιογραφικών πράξεων εκχώρησης, η «KAVALA OIL» μεταβίβασε όλα τα εκ της συμβάσεως δικαιώματα και υποχρεώσεις ως ανάδοχος στην  «ENERGEAN OIL»,  παραμένοντας αλληλέγγυα, αδιαίρετα, εξ ολοκλήρου υπεύθυνη από κοινού με την «ENERGEAN OIL» για την εκπλήρωση των συμβατικών υποχρεώσεων. Ως εκ τούτου, είναι αυτονόητο ότι και οι δύο εταιρείες πρέπει να εμφανίζονται ως συμβαλλόμενες. 
Σε κάθε περίπτωση, η «ENERGEAN OIL» έχει εξαγοράσει το 100% των μετοχών της «ΕΥΡΩΤΕΧΝΙΚΗΣ», η οποία ήταν ειδική συμβαλλόμενη στην αρχική σύμβαση και ως εκ τούτου δικαιολογείται η αυτόνομη παρουσία της «ENERGEAN OIL» στην τροποποιητική σύμβαση. 
Οφείλω, όμως, να πω ότι η ρύθμιση αυτή όχι μόνο δεν είναι χαριστική για τον ανάδοχο -όπως ετέθη εδώ πολύ ανοιχτά- αλλά αντιθέτως είναι πολύ πιο δυσμενής για τον ανάδοχο, σε σχέση με ό,τι ίσχυε προ της τροποποίησης της σύμβασης και αντίστοιχα πολύ πιο επωφελής για το ελληνικό δημόσιο. Και υπάρχει πλήρης τεκμηρίωση στο Υπουργείο γι’ αυτό το οποίο σας είπα προηγουμένως.
Επιτρέψτε μου, κύριε Πρόεδρε, τώρα να έρθω επί της ουσίας. Το μεγάλο θέμα των υδρογονανθράκων αντιμετωπίζεται με ιδιαίτερη φροντίδα κατά το τελευταίο διάστημα, με συγκεκριμένα βήματα που αφορούν στον ορισμό του νομοθετικού και επιχειρηματικού περιβάλλοντος. Τα βήματα αυτά συγκεκριμένα είναι τα εξής πέντε.
Πρώτον, η επικαιροποίηση και η κωδικοποίηση της εθνικής νομοθεσίας περί υδρογονανθράκων με το ν. 2289/95, όπως αυτός βρίσκεται πλέον σε ισχύ με το ν. 4001/11 για την οργάνωση και λειτουργία των ενεργειακών αγορών. Η χώρα μας έχει πλέον ένα σύγχρονο νομικό πλαίσιο για την προσέλκυση επενδύσεων στον τομέα αυτό.
Δεύτερον, η ολοκλήρωση των διαδικασιών για τη στελέχωση της Ελληνικής Διαχειριστικής Αρχής Υδρογονανθράκων –ετέθη το θέμα αυτό στην επιτροπή- της οποίας μέχρι την έναρξη λειτουργίας της οι αναγκαίες ενέργειες για τη λειτουργία των σκοπών γίνονται από τη Διεύθυνση Πετρελαϊκής Πολιτικής του ΥΠΕΚΑ. Κι εδώ σας ανακοινώνω ότι εντός ολίγου, σύντομα, θα οριστεί το καινούργιο διοικητικό συμβούλιο.
Τρίτον, η ολοκλήρωση της διαδικασίας για διενέργεια γεωφυσικών διασκοπήσεων μη αποκλειστικής χρήσης. Ήδη, η ανάδοχος νορβηγική ερευνητική εταιρεία ολοκλήρωσε την πρώτη πολύ σημαντική φάση της διασκόπησης σε μία τεράστια έκταση, σε ένα πολύ μεγάλο μήκος γεωφυσικών διασκοπήσεων.
Μετά την ανάλυση και ερμηνεία των δεδομένων, αναμένεται να προωθηθούν οι παραχωρήσεις, στις οποίες προσδοκούμε να προσελκύσουμε τις μεγαλύτερες εταιρείες του χώρου και να αξιοποιήσουμε τον εθνικό μας πλούτο προς όφελος των επόμενων γενεών. Ήδη τα σημάδια είναι ενθαρρυντικά σ’ αυτήν την κατεύθυνση.
Τέταρτον, παράλληλα σε εξέλιξη βρίσκεται η δεύτερη φάση της ανοιχτής θύρας αυτού του προγράμματος για τις περιοχές των Ιωαννίνων, του Πατραϊκού και του Κατακόλου. Σύντομα αναμένεται να ολοκληρωθεί η αξιολόγηση των προσφορών από ελληνικές και διεθνείς εταιρείες και να ανακηρυχθούν οι ανάδοχοι, αρχίζοντας μετά από δεκαπέντε χρόνια πλήρους απραξίας έρευνες για υδρογονάνθρακες στη δυτική Ελλάδα.
Πέμπτον –και τελευταίο- σήμερα κυρώνουμε την πρώτη τροποποιητική σύμβαση του ν. 2779/99, αναφορικά με τις άδειες εκμετάλλευσης του Πρίνου και της νότιας Καβάλας, τις μοναδικές υφιστάμενες σήμερα παραγωγικές άδειες στη χώρα μας.
Σχετικά τώρα με την τροποποίηση, η Κυβέρνηση ολοκληρώνοντας μία διαδικασία είκοσι και πλέον μηνών διαμόρφωσε την υπό κύρωση σύμβαση και κατέθεσε το κυρωτικό νομοσχέδιο, έχοντας τη δεδηλωμένη συμφωνία όλων των Βουλευτών του Νομού Καβάλας, του συνόλου των εκπροσώπων της τοπικής αυτοδιοίκησης και της μεγάλης πλειοψηφίας του λαού της Καβάλας.
Πρέπει να γίνει απόλυτα σαφές ότι η τροποποίηση αποτελεί πράξη εναρμόνισης της σύμβασης 2779/1999 με την ισχύουσα εθνική νομοθεσία περί υδρογονανθράκων. Σ’ αυτό απαντώ στο συνάδελφο, στο πανεπιστήμιο βέβαια, τον κ. Αλεξόπουλο. Έτσι, με την εναρμόνιση αποφεύγεται η δημιουργία ειδικού καθεστώτος για το μοναδικό αυτήν τη στιγμή ανάδοχο αδειών έρευνας και παραγωγής υδρογονανθράκων.
Παρακολούθησα με μεγάλη προσοχή τις τοποθετήσεις των Βουλευτών στην αρμόδια επιτροπή, όπου υπήρξαν σημαντικές παρατηρήσεις. Όμως, υπήρξαν και κάποιες εσφαλμένες –ας μου επιτραπεί- εντυπώσεις, όπως μπορεί κάποιος να διαπιστώσει από την προσεκτική ανάγνωση του νομοσχεδίου, βρίσκοντας εκεί και τις απαντήσεις.  
Για παράδειγμα, είναι εσφαλμένη η εντύπωση ότι δίνονται είκοσι πέντε επιπλέον χρόνια εκμετάλλευσης στην εταιρεία με αποτέλεσμα τάχα αυτή να αντιμετωπίζεται τόσο ευνοϊκά. Δεν δίνονται επιπλέον είκοσι πέντε χρόνια εκμετάλλευσης στην εταιρεία. Η πρόβλεψη είναι για είκοσι πέντε έτη από την ημερομηνία σύναψης της σύμβασης, δηλαδή από το 1999. Για δε την υποπεριοχή εκμετάλλευσης «Έψιλον» ως έναρξη ισχύος ορίζεται η 15η Ιουνίου του 2004. Είναι ο χρόνος γνωστοποίησης έγκρισης του ανακαλυφθέντος εμπορικά εκμεταλλεύσιμου κοιτάσματος σε πλήρη εναρμόνιση με το νόμο και την ισχύουσα σύμβαση. Δεν υπάρχει καμμία ιδιαίτερη μεταχείριση της εταιρείας. Αντιθέτως με την τροποποιητική αυτή διάταξη διορθώνεται η νομικά, επιστημονικά και τεχνικά εσφαλμένη αρχική πρόβλεψη της σύμβασης για στάδιο εκμετάλλευσης μόνο πέντε ετών. Αντίθετα, ο νόμος 2289/1995 προβλέπει ότι κάθε στάδιο εκμετάλλευσης διαρκεί είκοσι πέντε έτη. Είναι το άρθρο 5 παράγραφος 8. Αυτή ακριβώς η αντίφαση της σύμβασης με το νόμο διορθώνεται, με την εν λόγω τροποποίηση του άρθρου 6 της σύμβασης. Είναι το 3 της τροποποίησης. 
Άλλο χαρακτηριστικό παράδειγμα –και αυτό σε απάντηση του συναδέλφου- είναι ένα παράδειγμα παρανόησης και αυτό, ότι η διάρκεια της άδειας για τις ερευνητικές περιοχές ορίζεται σε οκτώ χρόνια, ενώ ο νόμος ορίζει διάρκεια ερευνών επτά χρόνια. Το ισχύον νομικό πλαίσιο ορίζει ξεκάθαρα ότι η διάρκεια των θαλασσίων ερευνητικών περιοχών, όπως εν προκειμένω, είναι οκτώ έτη σύμφωνα με το νόμο. Ομοίως, στο ερώτημα που ετέθη στην επιτροπή, γιατί η διάρκεια εκμετάλλευσης μπορεί να παραταθεί έως και δυο πενταετίες, οι πενταετείς αυτές παρατάσεις δεν προβλέπονται ειδικά εδώ για αυτήν την περίπτωση αλλά υπάρχουν στο νόμο περί υδρογονανθράκων.
Δυο λόγια τώρα σχετικά με τα οφέλη που θα έχει το Ελληνικό Δημόσιο. Με βάση την τροποποιητική σύμβαση τα μερίδια υπολογίζονται πάνω από το σημείο οικονομικής βιωσιμότητας, ώστε ο ιδιώτης ανάδοχος να συνεχίσει να αναλαμβάνει τον επιχειρηματικό κίνδυνο και το δημόσιο να εισπράττει με ασφάλεια τα μερίδια και τα υπόλοιπα άμεσα και έμμεσα οφέλη. Διαφορετικά το ελληνικό δημόσιο θα ήταν απλά κυρίαρχος ενός ανεκμετάλλευτου υπεδάφους του. 
Πρόκειται, λοιπόν, για αναγκαία ρύθμιση προκειμένου να υπάρχουν ρεαλιστικές πιθανότητες να αναληφθεί ο επιχειρηματικός κίνδυνος εκμετάλλευσης χωρίς την οποιαδήποτε επιβάρυνση του ελληνικού δημοσίου. Προβλέπεται ήδη από τη σύμβαση η κατάθεση προγράμματος, σχεδίου δηλαδή εργασιών και επενδυτικών έργων σε ετήσια βάση, καθώς και η κατάρτιση ετήσιας απολογιστικής έκθεσης. Το σχέδιο για την ανάπτυξη του πεδίου «Έψιλον» μετά την εναρμόνιση της σύμβασης με την εθνική νομοθεσία περί υδρογονανθράκων προβλέπει την υλοποίηση επενδυτικού σχεδίου άνω των 150 εκατομμυρίων δολαρίων. Παράλληλα, διασφαλίζονται περίπου διακόσιες εβδομήντα θέσεις εργασίας καθώς και οι δράσεις ογδόντα υπερεργολάβων στην περιοχή Καβάλας και αντιμετωπίζεται η ανεργία και οι συναφείς δραστηριότητες στην περιοχή. 
Κύριοι Βουλευτές, η τροποποίηση της σύμβασης είναι υπεύθυνη και αναγκαία για τη συνέχιση του επιτυχημένου παραδείγματος του Πρίνου, του μοναδικού παραγωγικού πετρελαϊκού κοιτάσματος αυτήν τη στιγμή. Αυτό το παράδειγμα, που προσθέτει εμπειρία και συγκεκριμένα επιμέρους παραδείγματα στην προσπάθεια της χώρας, θέλουμε να το μεταφέρουμε και στις υπόλοιπες περιοχές της Ελλάδας εμπλουτίζοντας ένα γνωστικό κεφάλαιο ιδιαίτερης αξίας και προοπτικής. Παράλληλα, στέλνουμε ένα μήνυμα στη διεθνή πετρελαϊκή βιομηχανία για θετική αξιολόγηση της χώρας μας ελκύοντας επενδύσεις, εφόσον τώρα έχουμε ένα σύγχρονο νομικό καθεστώς εγκατάστασης και προστασίας των επενδύσεων, ένα έμπειρο ανθρώπινο δυναμικό αλλά και σχέδιο για το άνοιγμα της αγοράς. 
Σας ευχαριστώ πολύ.","ΕΥΑΓΓΕΛΟΣ ΛΙΒΙΕΡΑΤΟΣ",108
"92463"," Σας ευχαριστούμε, κύριε Υπουργέ. 
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92464"," Θα ήθελα το λόγο επί της διαδικασίας, κύριε Πρόεδρε.","ΝΙΚΟΛΑΟΣ ΒΟΥΤΣΗΣ",75
"92465"," Με συγχωρείτε. Να ολοκληρώσω και μετά θα πείτε ό,τι θέλετε.
Για την ψήφιση επί του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της από 31-10-2012 Πρώτης Τροποποιητικής Σύμβασης μεταξύ του Ελληνικού Δημοσίου και των Αναδόχων εταιρειών KAVALA OIL ΑΝΩΝΥΜΗ ΕΤΑΙΡΕΙΑ και ENERGEAN OIL & GAS - ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και των παραρτημάτων Ι και ΙΙ αυτής», έχει υποβληθεί αίτηση ονομαστικής ψηφοφορίας από Βουλευτές των Ανεξαρτήτων Ελλήνων και του ΣΥΡΙΖΑ, με τον απαιτούμενο αριθμό των υπογραφών βεβαίως. Δεν αναγιγνώσκω σήμερα τις υπογραφές, θα αναγνωσθούν όταν γίνει η ψηφοφορία. Η ψηφοφορία θα διεξαχθεί την Τρίτη 5 Μαρτίου 2013 και ώρα 20.00.
Συμφωνεί το Σώμα;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92466"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"92467"," Το Σώμα συνεφώνησε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92468"," Κύριε Πρόεδρε…","ΝΙΚΟΛΑΟΣ ΒΟΥΤΣΗΣ",75
"92469"," Κύριε Βούτση, ένα λεπτό. Αυτό το θέμα έκλεισε. Επί της διαδικασίας έχετε μιλήσει όλοι -με συγχωρείτε- όλα τα κόμματα. Δεν είχε μιλήσει ο κ. Παππάς, πράγματι, ο οποίος είχε ζητήσει το λόγο.
Ορίστε, κύριε Παππά, έχετε το λόγο για ένα λεπτό επί της διαδικασίας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92470"," Κύριε Πρόεδρε, χθες στις επαφές που είχαμε, για να τοποθετηθούμε σχετικά με το προς κύρωση σχέδιο νόμου, επικοινωνήσαμε με εργαζομένους της «KAVALA OIL» και κάναμε το εξής απλό ερώτημα –ένας πρωτοετής φοιτητής θα το έκανε- στους εργαζόμενους. Τις ωφελείται; Ποιος κρύβεται πίσω από αυτά;
Για να έρθει μία απάντηση από τους εργαζόμενους, ένα όνομα. Μας λένε –γι’ αυτό θέλω να μεταφέρω τα λόγια των εργαζομένων- «το θέμα αυτό, το τρέχει ο Κυριάκος Μητσοτάκης».
Και ερωτώ…","ΧΡΗΣΤΟΣ ΠΑΠΠΑΣ",418
"92471"," Κύριε Πρόεδρε, θέλω το λόγο επί προσωπικού.","ΚΥΡΙΑΚΟΣ ΜΗΤΣΟΤΑΚΗΣ",320
"92472"," Θα λάβετε το λόγο επί προσωπικού και αν έχετε υπομονή, να ακούσετε και το ερώτημα.","ΧΡΗΣΤΟΣ ΠΑΠΠΑΣ",418
"92473"," Παρακαλώ, μην αναφέρεστε προσωπικά σε συναδέλφους. Είναι αυτό το θέμα διαδικαστικό; Πήρατε το λόγο για να θέσετε προσωπικό ζήτημα; Φέρνετε σε δύσκολη θέση το Προεδρείο που σας έδωσε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92474"," Παρακαλώ, είναι διαδικαστικό.
Το ερώτημα, λοιπόν, της Χρυσής Αυγής –γιατί γίναμε μάρτυρες- είναι. Πώς ένας Βουλευτής, ο οποίος συνήθως είναι απών από το Κοινοβούλιο, τον βλέπουμε σήμερα παρόντα και να δημιουργεί πηγαδάκια με όλους τους Κοινοβουλευτικούς Εκπροσώπους, πλην Χρυσής Αυγής...","ΧΡΗΣΤΟΣ ΠΑΠΠΑΣ",418
"92475"," Κύριε συνάδελφε…
(Θόρυβος στην Αίθουσα)","ΣΠΥΡΙΔΩΝ ΧΑΛΒΑΤΖΗΣ",534
"92476"," ... και πλην του ΚΚΕ και πλην Ανεξαρτήτων.
Ερωτούμε, λοιπόν, τι συζήτησε με τους κοινοβουλευτικούς που δεν πρέπει να το ξέρει η Χρυσή Αυγή.
Επί προσωπικού σας προσκαλούμε και σας προκαλούμε, κύριε Μητσοτάκη.","ΧΡΗΣΤΟΣ ΠΑΠΠΑΣ",418
"92477"," Ολοκληρώσατε. Κακώς έδωσα το λόγο σε εσάς επί διαδικαστικού θέματος, ενώ θέσατε ένα σοβαρό προσωπικό θέμα στο οποίο θα απαντήσει, βέβαια, ο συνάδελφος αφού είναι παρών. Δεν θα ήθελα, όμως, άλλη φορά να αναφερόμαστε προσωπικά σε συναδέλφους.
Κύριε Μητσοτάκη, έχετε το λόγο, για να αναπτύξετε το προσωπικό σας θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92478"," Επειδή είμαι Βουλευτής από το 2004 με έντονη κοινοβουλευτική παρουσία, αγαπητέ συνάδελφε της Χρυσής Αυγής, την οποία προφανώς και δεν έχετε παρακολουθήσει, σας διαβεβαιώνω ότι διατηρώ το δικαίωμα να μετέχω σε κάθε συνεδρίαση της Βουλής με τον πιο κατάλληλο τρόπο. Και διατηρώ, επίσης, το δικαίωμα να μην έχω καμμία απολύτως επαφή με τη δική σας Κοινοβουλευτική Ομάδα. Αυτό το δικαίωμα, κύριε συνάδελφε, δεν θα μου το στερήσετε.
Σας ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΚΥΡΙΑΚΟΣ ΜΗΤΣΟΤΑΚΗΣ",320
"92479"," Ωραία απάντηση.","ΗΛΙΑΣ ΚΑΣΙΔΙΑΡΗΣ",204
"92480"," Έχει ζητήσει ο Υφυπουργός, κ. Τσιάρας...","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92481"," Θα ήθελα το λόγο, κύριε Πρόεδρε, τώρα. Μετά είναι ο κ. Κουρουμπλής στην κύρωση.","ΝΙΚΟΛΑΟΣ ΒΟΥΤΣΗΣ",75
"92482"," Δεν μιλήσατε επί της διαδικασίας; Και επί της ουσίας μίλησε ο κ. Αλεξόπουλος και πήρε μια απάντηση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92483"," Βεβαίως…","ΝΙΚΟΛΑΟΣ ΒΟΥΤΣΗΣ",75
"92484"," Έχει το δικαίωμα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"92485"," Επειδή ο κ. Τσιάρας φεύγει επειγόντως ταξίδι στην Αυστραλία σε ώρα που δεν προλαβαίνει, θα προηγηθεί η συζήτηση του σχεδίου νόμου του Υπουργείου Εξωτερικών.
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και του Κράτους του Κουβέιτ Οικονομικής και Τεχνικής συνεργασίας».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Υπάρχει κάποιος συνάδελφος εκ μέρους του ΣΥΡΙΖΑ που θέλει να λάβει το λόγο, για να εκφράσει επιφυλάξεις ή αντιρρήσεις για αυτό το νομοσχέδιο;
Κανείς. 
Υπάρχει κάποιος συνάδελφος εκ μέρους των Ανεξαρτήτων Ελλήνων που θέλει να λάβει το λόγο, για να εκφράσει επιφυλάξεις ή αντιρρήσεις για αυτό το νομοσχέδιο;
Κανείς. 
Υπάρχει κάποιος συνάδελφος εκ μέρους της Χρυσής Αυγής που θέλει να λάβει το λόγο, για να εκφράσει επιφυλάξεις ή αντιρρήσεις για αυτό το νομοσχέδιο;
Κανείς.
Υπάρχει κάποιος συνάδελφος εκ μέρους του ΚΚΕ που θέλει να λάβει το λόγο, για να εκφράσει επιφυλάξεις ή αντιρρήσεις για αυτό το νομοσχέδιο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92486"," Ναι, κύριε Πρόεδρε.","ΓΕΩΡΓΙΟΣ ΛΑΜΠΡΟΥΛΗΣ",277
"92487"," Ορίστε, κύριε Λαμπρούλη, έχετε το λόγο για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92488"," Θα μιλήσω λιγότερο.","ΓΕΩΡΓΙΟΣ ΛΑΜΠΡΟΥΛΗΣ",277
"92489","  Εντάξει, σας φθάνουν δύο λεπτά αλλά εγώ θα σας δώσω τον κανονικό χρόνο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92490"," Ευχαριστώ, κύριε Πρόεδρε. 
Καταψηφίζουμε τη συγκεκριμένη συμφωνία για τους εξής λόγους.
Πρώτον, υπάρχουν συγκεκριμένες δεσμεύσεις που εμποδίζουν την ανάπτυξη σχέσεων επ’ ωφελεία των λαών των δύο κρατών. Η μία αφορά την Ελλάδα με τη ρήτρα «λόγω συμμετοχής στην Ευρωπαϊκή Ένωση» και αυτό φαίνεται στο άρθρο 2 της συγκεκριμένης συμφωνίας στο γενικότερο πλαίσιο που διέπει τον Παγκόσμιο Οργανισμό Εμπορίου. 
Δεύτερον, αυτές οι συμφωνίες πρόκειται να εξυπηρετήσουν συγκεκριμένα τα επιχειρηματικά συμφέροντα -και μόνο- Ελλήνων επιχειρηματιών και αντίστοιχα επιχειρηματικά συμφέροντα του Κουβέιτ. 
Είμαστε ως κόμμα υπέρ των διμερών σχέσεων, αρκεί όμως αυτές να γίνονται επ’ ωφελεία των λαών και όχι των μονοπωλίων, γεγονός που δεν προκύπτει από την παρούσα σύμβαση, η οποία εδράζεται στον αποκλεισμό της πλήρους ή –αν θέλετε- ελεύθερης επιλογής του τι είδους σχέσεις, σε ποιο βαθμό και πάνω σε ποιο αντικείμενο θα προωθήσει κάθε χώρα, αφού δεν μας το επιτρέπει –επαναλαμβάνω- η Ευρωπαϊκή Ένωση. Το ίδιο, δηλαδή, το κεφάλαιο καθορίζει ακόμα και τις διακριτικές σχέσεις της χώρας μας με άλλα κράτη εκτός Ευρωπαϊκής Ένωσης. Γνώμονας είναι μόνο η κερδοφορία του και τίποτα άλλο. 
Γι’ αυτό, λοιπόν, εμείς το καταψηφίζουμε, κύριε Πρόεδρε.","ΓΕΩΡΓΙΟΣ ΛΑΜΠΡΟΥΛΗΣ",277
"92491"," Ευχαριστούμε πολύ, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92492"," Κύριε Πρόεδρε, μπορώ να έχω το λόγο;","ΓΕΩΡΓΙΟΣ ΝΤΑΒΡΗΣ",367
"92493"," Ο συνάδελφος κ. Γεώργιος Νταβρής εκ μέρους των Ανεξαρτήτων Ελλήνων έχει το λόγο.
Ορίστε, κύριε Νταβρή, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92494"," Κύριε Πρόεδρε, εάν ενθυμείστε στην προηγούμενη Κύρωση με το Μαυροβούνιο είχα παρακαλέσει τον Υφυπουργό κ. Τσιάρα -στο πλαίσιο του ρόλου μου ως Αντιπολίτευση- το Υπουργείο Εξωτερικών, λαμβάνοντας υπ’ όψιν τις αιτήσεις και τα αιτήματα των Βουλευτών, να προχωρήσει σε μία αναβάθμιση –όσο μπορεί από την πλευρά του- της διαδικασίας, προκειμένου, όπως σοφά είπε ο κ. Γλέζος, οι Βουλευτές τόσο στην Επιτροπή Εξωτερικών και Άμυνας όσο και εδώ να μην είμαστε μαριονέτες. 
Αντιλαμβάνεστε ότι όταν ο κύριος Υφυπουργός στην Επιτροπή Εξωτερικών και Άμυνας αναφέρει ότι στην πραγματικότητα κανείς δεν μπορεί να προσθέσει ούτε ένα νι ούτε ένα σίγμα στη συγκεκριμένη σύμβαση, τότε νομίζω ότι το κάλλιστο θα ήταν αυτή η σύμβαση, όπως έχει υπογραφεί -δι’ άλλης οδού και όχι διά της συζήτησης ή της κύρωσης- να περατούται. 
Επιτρέψτε μου για άλλη μία φορά στα πλαίσια του ρόλου μου ως Βουλευτή της Αντιπολίτευσης να κάνω μία πρόταση, η οποία έγινε πάρα πολύ μαλακά και από τον Πρόεδρο της Επιτροπής κ. Βαρβιτσιώτη και αφορά την αναβάθμιση και την παρουσία του Υπουργείου Εξωτερικών τόσο στα θέματα της Επιτροπής Εξωτερικών και Άμυνας όσο και σε ανάλογες συμβάσεις. Μία προσυζήτηση για αυτά τα θέματα θα έδινε ρόλο στους Βουλευτές να προσθέσουν κάτι, μια καινούρια ιδέα, μια καινούρια πρόταση ή μια βελτίωση. Και είναι καλά, όταν υπάρχει μια τέτοια σύμβαση για την οποία στην ουσία δεν έχουμε αντίρρηση. 
Τι γίνεται, όμως, κύριε Πρόεδρε, όταν στην Επιτροπή Εξωτερικών και Άμυνας –και θέλω να το ακούσετε αυτό, κύριε Τσιάρα- δεν δουλεύει το Παρατηρητήριο που λέει ο κ. Μακρής, δηλαδή έρχεται ο Πρέσβης μας από το Ισραήλ, τοποθετείται προσωπικά, δεν γίνεται καμμία αποτίμηση σε ενέργειες και σε χρήμα της προηγούμενης κατάστασης του προηγούμενου Πρέσβεως και έρχεται ο καινούργιος ή έρχεται ο παλιός απλώς για να μας πει τις προσωπικές του απόψεις;
Κλείνω λέγοντας ότι σε αυτή τη σύμβαση ούτως ή άλλως δεν μπορεί κανείς να έχει αντιρρήσεις, γιατί -όπως και εσείς δέχεστε- δεν μπορούμε να προσθέσουμε ένα νι και ένα σίγμα. Παρακαλώ τους Βουλευτές της Νέας Δημοκρατίας και τους άλλους να πάρουμε πρωτοβουλίες, ούτως ώστε η συγκεκριμένη Επιτροπή Εξωτερικών και Άμυνας να απαγορεύει στους Βουλευτές να είναι μαριονέτες, όπως σωστά είπε ο κ. Γλέζος. 
Ευχαριστώ πολύ.","ΓΕΩΡΓΙΟΣ ΝΤΑΒΡΗΣ",367
"92495"," Ευχαριστούμε, κύριε συνάδελφε. 
Κύριε Υπουργέ, θα λάβετε το λόγο; Θέλετε να φύγετε ή όχι;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92496"," Ναι, κύριε Πρόεδρε.","ΚΩΝΣΤΑΝΤΙΝΟΣ ΤΣΙΑΡΑΣ",513
"92497"," Αν θέλετε να φύγετε, φύγετε. Αν θέλετε να καθίσετε, καθίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92498"," Η απάντηση έχει δοθεί στον κύριο συνάδελφο.","ΚΩΝΣΤΑΝΤΙΝΟΣ ΤΣΙΑΡΑΣ",513
"92499"," Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και του Κράτους του Κουβέιτ οικονομικής και τεχνικής συνεργασίας».
Ερωτάται το Σώμα: Γίνεται δεκτό το νομοσχέδιο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92500"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"92501"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"92502"," Συνεπώς το νομοσχέδιο του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και του Κράτους του Κουβέιτ. Οικονομικής και Τεχνικής Συνεργασίας» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ.62α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92503"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως συμμετείχαν στο Εκπαιδευτικό Πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι τρεις μαθητές και μαθήτριες και ένας εκπαιδευτικός-συνοδός από το 2ο Δημοτικό Σχολείο Αλίμου. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Προχωρούμε στη μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Παιδείας και Θρησκευμάτων, Πολιτισμού και Αθλητισμού: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Ομοσπονδιακής Δημοκρατίας της Νιγηρίας για οικονομική, επιστημονική και τεχνολογική συνεργασία». 
Το νομοσχέδιο ψηφίστηκε στη Διαρκή Επιτροπή κατά πλειοψηφία. 
Εισάγεται προς συζήτηση στη Βουλή, σύμφωνα με απόφαση –θα το λέω αυτό κάθε φορά τώρα- της Διάσκεψης των Προέδρων με τη διαδικασία του άρθρου 108 του Κανονισμού της Βουλής, δηλαδή μπορεί να λάβει το λόγο ένας Βουλευτής από κάθε Κοινοβουλευτική Ομάδα που έχει αντίρρηση. 
Κυρίες και κύριοι συνάδελφοι, εδώ θα ήθελα να κάνω εγώ μία παρέμβαση. Θα θυμάστε ότι από αυτήν τη θέση, από την Έδρα και την προηγούμενη βδομάδα είχα ζητήσει σε κυρώσεις νόμων να μην έρχονται τροπολογίες. Νομίζω ότι αυτό θα πρέπει η Κυβέρνηση να το σεβαστεί, δηλαδή σε κυρώσεις νόμων να μην έρχονται τροπολογίες. 
Έτσι και στο παρόν νομοσχέδιο είχε υπάρξει μία βουλευτική τροπολογία. Παρακαλώ τους συναδέλφους –και νομίζω ότι και η Κυβέρνηση το αποδέχεται- να έρθει αυτή η τροπολογία –έχουμε μία σειρά νομοσχέδια την επόμενη βδομάδα, τα οποία εγώ ο ίδιος ανάγνωσα- στο επόμενο νομοσχέδιο.
Επομένως, υπάρχει κάποιος συνάδελφος που επί της κυρώσεως της Συμφωνίας θέλει να λάβει το λόγο, για να εκφράσει αντίρρηση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92504"," Εγώ, κύριε Πρόεδρε.","ΠΑΝΟΣ ΚΑΜΜΕΝΟΣ",181
"92505"," Ορίστε, κύριε Πρόεδρε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92506"," Κύριε Πρόεδρε, το Προεδρείο παρενέβη –επιτέλους- διότι πια έχουν καταργηθεί ο Κανονισμός της Βουλής και όλες οι διαδικασίες που προβλέπει το Σύνταγμα και ο Κανονισμός της Βουλής. Έρχονται πράξεις νομοθετικού περιεχομένου με τη διαδικασία κατεπείγοντος αντί της διαδικασίας νομοσχεδίων. Η Κυβέρνηση δεν απαντάει στις ερωτήσεις. Έχει καταργηθεί πλήρως η λειτουργία του Κοινοβουλίου. Χαίρομαι που από το Προεδρείο ζητείται να αποσυρθεί η τροπολογία. 
Όμως, θα σας πω, κύριε Πρόεδρε, ότι υπάρχει και μια άλλη διαδικασία στη Βουλή. Υπάρχει η πρόταση νόμου που καταθέτουν τα κόμματα. Οι Ανεξάρτητοι Έλληνες από την πρώτη μέρα κατέθεσαν νόμο για την κατάργηση του νόμου Ραγκούση για την ιθαγένεια, όπου εκεί μπορεί να περιληφθεί διάταξη, όπως εμείς την έχουμε προτείνει, που αφορά την είσοδο στις στρατιωτικές σχολές αξιωματικών, όπως και στις σχολές των Σωμάτων Ασφαλείας. 
Δεν πρέπει να χρησιμοποιούμε τη Βουλή, προκειμένου να κάνουμε δήθεν ρουσφέτι «να σε κάψω Γιάννη, να σε αλείψω λάδι», να ερχόμαστε εδώ πέρα και να διαφημίζουμε ότι στηρίζουμε τις Ένοπλες Δυνάμεις και τον Αρχηγό των Ενόπλων Δυνάμεων, ο οποίος ζητά το δίκαιο –αυτό το οποίο εμείς περιλάβαμε στο πρόγραμμά μας- και να το φέρνουμε στη συζήτηση για τη Νιγηρία.
Βέβαια, έχει σχέση με τη Νιγηρία, διότι οι μισθοί πλέον των στρατηγών, των πτεράρχων και των ναυάρχων είναι μικρότεροι από το αγροφύλακα της ζούγκλας της Νιγηρίας.
(Χειροκροτήματα από την πτέρυγα των Ανεξάρτητων Ελλήνων)","ΠΑΝΟΣ ΚΑΜΜΕΝΟΣ",181
"92507"," Ευχαριστούμε, κύριε Πρόεδρε.
Από κάποιο άλλο κόμμα έχει κάποιος αντίρρηση; Θα δώσω το λόγο αποκλειστικά επί της κυρώσεως;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92508"," Κύριε Πρόεδρε, μπορώ να έχω το λόγο;","ΗΛΙΑΣ ΚΑΣΙΔΙΑΡΗΣ",204
"92509"," Κύριε Πρόεδρε, θα ήθελα κι εγώ να έχω το λόγο.","ΑΝΑΣΤΑΣΙΟΣ ΚΟΥΡΑΚΗΣ",249
"92510"," Το λόγο έχει ο κ. Κουράκης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92511"," Ευχαριστώ, κύριε Πρόεδρε.
Πρέπει να πω ότι κακώς η συμφωνία αυτή ήρθε στην Επιτροπή Μορφωτικών Υποθέσεων και από το Υπουργείο Παιδείας, καθώς έρχονται να κυρωθούν ζητήματα σχετικά με τη βιομηχανία τη ναυπηγική, τις κατασκευές, τη γεωργία, τις τραπεζικές και ασφαλιστικές και άλλες υπηρεσίες. 
Θα έλεγα ότι αν είχε πραγματικά μορφωτικό χαρακτήρα, όπως είχε γίνει το 1997 με τη Δημοκρατία της Γεωργίας, θα είχε νόημα γιατί σε εκείνη τη συμφωνία περιγράφονταν με ένα σαφή τρόπο ότι θα υπάρχουν υποτροφίες, θα διευκολύνεται η διδασκαλία της γλώσσας της άλλης χώρας σε όλα τα επίπεδα της εκπαίδευσης, ότι θα συνεργάζονται για την δημιουργία ευνοϊκών συνθηκών για τη διαφύλαξη της μητρικής γλώσσας των μεταναστών που είναι στη χώρα μας. Και πραγματικά στην προκειμένη περίπτωση, θα είχε νόημα να περιγράφεται στη συμφωνία αυτή -επειδή έχουμε πολλούς μετανάστες από τη Νιγηρία- η διδασκαλία της μητρικής γλώσσας των μεταναστών, η οποία –να θυμίσω, κύριε Πρόεδρε- είναι νομοθετημένη από το 1980 στη χώρα μας. Αυτό, βέβαια, δεν έχει γίνει πράξη παρά σε ελάχιστες περιπτώσεις. Αυτό, βέβαια, είναι μια πολύ μεγάλη έλλειψη και δυστυχώς στη συμφωνία αυτή δεν λαμβάνεται υπόψη καθόλου μέριμνα για κάτι τέτοιο. 
Ένα στοιχείο ακόμα το οποίο μας προκαλεί τον προβληματισμό, γι’ αυτό είμαστε και αρνητικοί στην κύρωση αυτής της συμφωνίας, είναι ότι πληροφορούμαστε από το Γενικό Λογιστήριο του Κράτους ότι η εν λόγω συμφωνία θα βαρύνει τον κρατικό προϋπολογισμό με 155.000 ευρώ για εκπαιδευτικές δράσεις που δεν διευκρινίζονται και θα εγκρίνονται μάλιστα από κοινή υπουργική απόφαση, χωρίς καμμία διαφάνεια και έλεγχο. 
Θέλουμε μία πολύ συγκεκριμένη απάντηση όσον αφορά το πού θα διατεθούν αυτά τα χρήματα, για ποιο λόγο, ακόμη, είναι σκόπιμο να δαπανώνται με βάση αυτό το ποσό που αναφέρεται στην έκθεση του Γενικού Λογιστηρίου του Κράτους, που αναφέρονται 310.000 ευρώ και μάλιστα αναφέρονται έξοδα για τα δύο πρώτα χρόνια της εφαρμογής της συμφωνίας. Τι θα γίνει με τα επόμενα έτη; Αν υπάρχει πρόβλεψη ή προϋπολογισμός, πόσα χρήματα θα δαπανηθούν και κυρίως πού θα δαπανηθούν; 
Θέλουμε να μας απαντήσει ο Υπουργός τι όφελος θα έχει η ελληνική έρευνα, γιατί αναφέρατε συνεργασία και για λόγους ερευνητικούς στη συγκεκριμένη συμφωνία. Και θα έλεγα μάλιστα ότι την ίδια στιγμή που επιχειρούμε να φέρουμε προς κύρωση μία συμφωνία του τομέα έρευνας και τεχνολογίας, την ίδια στιγμή στον τομέα έρευνας στη χώρα μας γίνονται πελώριες περικοπές, συγχωνεύσεις, απολύσεις και την ίδια στιγμή πάμε να κάνουμε ερευνητική συμφωνία με τη Νιγηρία. Δεν λέω ότι είναι κακό, αλλά θα θέλαμε μια πολύ συγκεκριμένη απάντηση όσον αφορά σε ποιους τομείς είναι πρωτοπόρα η Νιγηρία και τι ακριβώς θέλουμε να κάνουμε. Δεν αμφισβητώ ότι μπορεί να υπάρχουν τομείς, αλλά θα θέλαμε να τους γνωρίζουμε και βεβαίως να ξέρουμε τα ερευνητικά πρωτόκολλα από τα οποία θα ωφεληθούν οι Έλληνες ερευνητές και γενικότερα η έρευνα στη χώρα μας. 
Είναι γνωστό, βέβαια, ότι στη Νιγηρία δραστηριοποιούνται πολυεθνικές εταιρείες, από τις οποίες μερικές είναι βεβαίως και ελληνικών συμφερόντων και στη συμφωνία που έχουμε προς κύρωση αναφέρεται η σύναψη συνεργασιών ανάμεσα σε επιχειρήσεις και εταιρείες των δύο χωρών. Θα ήταν χρήσιμο να αποσαφηνιστεί πλήρως εάν υπάρχει περίπτωση τα χρήματα που θα δαπανηθούν να αφορούν την ενίσχυση ιδιωτικών συμβάσεων. Δεν το γνωρίζουμε και δεν αναφέρεται πουθενά στη συμφωνία προς κύρωση.
Τέλος, καταχρώμαι της δυνατότητας, εξαιτίας του Υπουργού εδώ, και θα πω ότι στο επόμενο νομοσχέδιο που έρχεται με τη διαδικασία του κατεπείγοντος για την υγεία υπάρχουν τροπολογίες που αφορούν την ανώτατη εκπαίδευση και μάλιστα το σχέδιο «ΑΘΗΝΑ». Είμαστε απολύτως δυσαρεστημένοι από αυτόν τον αιφνιδιασμό, γιατί προτείνετε μια πάρα πολύ ουσιαστική αλλαγή όσον αφορά τη διαβούλευση, το χρόνο των εξήντα ημερών που θα είχε  η  ΑΔΙΠ, να μειωθεί στις τριάντα. Αυτό δεν είναι κάτι το οποίο περνάει στο πλάι, χωρίς να γίνει η αναγκαία συζήτηση, βεβαίως, και με τον τρόπο που αρμόζει. Δηλαδή, εγώ το πληροφορήθηκα σήμερα αυτό, επειδή τυχαίνει να μιλάω γι’ αυτήν τη συμφωνία για τη Νιγηρία και πήρα τα έγγραφα και διαπίστωσα με έκπληξή μου ότι δεν έχουμε πληροφορηθεί καθόλου για κάτι τέτοιο και μάλιστα, περνάει σε άσχετο νομοσχέδιο, όπως είναι αυτό της υγείας. 
 (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε, σε δευτερόλεπτα.
Επομένως, θα έλεγα ότι δεν είναι μόνο, κύριε Πρόεδρε, ότι περνάνε τροπολογίες σε συμβάσεις, αλλά έρχονται και πολύ ουσιαστικές τροπολογίες –το ξέρετε ότι είναι μια κατάρα αυτό το πράγμα- σε άλλα νομοσχέδια, άλλων Υπουργείων. Έτσι, δεν είναι προετοιμασμένοι οι Βουλευτές και δεν μπορεί να γίνει ουσιαστική συζήτηση. Υπάρχει με μια έννοια μια διάθεση, θα έλεγα, να υφαρπαχτεί η ψήφος των Βουλευτών, μόνο και μόνο για να περάσουν ορισμένες οδηγίες-εντολές και η θέληση της Κυβέρνησης.
Ευχαριστώ.","ΑΝΑΣΤΑΣΙΟΣ ΚΟΥΡΑΚΗΣ",249
"92512"," Ευχαριστούμε πολύ, κύριε συνάδελφε.
Εκ μέρους των Ανεξαρτήτων Ελλήνων η συνάδελφος κ. Ξουλίδου έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92513"," Ευχαριστώ, κύριε Πρόεδρε.
Πραγματικά, το έθιμο αυτό που έχει καθιερωθεί εδώ στην Βουλή να έρχονται τροπολογίες μέσα σε άσχετα νομοσχέδια μας βρίσκει και εμάς αντίθετους. Όσον αφορά το σχέδιο της συνεργασίας με τη Νιγηρία είχαμε επιφυλαχτεί και στην Επιτροπή Μορφωτικών Υποθέσεων και μάλιστα, είχαμε κάνει γνωστό τότε στους Βουλευτές και στον πρόεδρο της επιτροπής ότι επιθυμούσαμε, αν αυτό ήταν εφικτό, να έρθει ο Εμπορικός Ακόλουθος ή κάποιος ειδικός της Νιγηρίας να μας εξηγήσει τι είδους συνεργασία θα μπορούσε να επιτευχθεί εν καιρώ κρίσης με την Ελλάδα, όταν μέσα στην οικονομική συνεργασία στο άρθρο 3 τα συμβαλλόμενα μέλη, πραγματικά, δεσμεύονται να κάνουν ένα ευνοϊκό κλίμα για επενδύσεις, να διευκολυνθεί η ανταλλαγή εμπορικών οικονομικών πληροφοριών, να διευκολυνθούν ανταλλαγές και επαφές μεταξύ οικονομικών φορέων, να ενθαρρυνθούν δραστηριότητες εμπορικής προώθησης και χρηματοοικονομικές υπηρεσίες.
Στην Ελλάδα του 2013 που δεν μπορεί πραγματικά, να δει ούτε ένα πόντο να ανεβαίνει η οικονομική ανάπτυξη η δική της, θα βοηθήσει την Νιγηρία στην οικονομική της ανάπτυξη και μάλιστα, όταν για δύο έτη θα πρέπει να δώσει 310.000 ευρώ; 
Δεν μας βρίσκει καθόλου σύμφωνους η παρούσα συμφωνία. Μάλιστα, θα επιθυμούσαμε να δούμε γιατί με τέτοιου είδους χώρες γίνονται τέτοιες συνεργασίες και όχι με άλλες, που πραγματικά θα βοηθούσαν την Ελλάδα να βγει από την κρίση και όχι να μπει πιο βαθιά μέσα στην κρίση.
Καταψηφίζουμε, λοιπόν, την παρούσα κύρωση και ειδικά για το θέμα που είπε και ο κ. Κουράκης, για την τροπολογία  που μόλις ήρθε στα χέρια μας για το κατεπείγον σχέδιο νόμου για την υγεία, φέρνετε τροπολογίες σαν να έχετε προειλημμένες αποφάσεις για τα ΑΕΙ και τα ΤΕΙ. Εδώ, δηλαδή, διαβάζουμε τώρα ότι υπάρχει η ταχύτερη διαδικασία συγχωνεύσεων, μετονομασιών τμημάτων και ιδρυμάτων. Προεξοφλείτε, δηλαδή, ότι έχει περάσει το σχέδιο «ΑΘΗΝΑ»; Έχει ψηφιστεί κάποιο προεδρικό διάταγμα και δεν το πήραμε χαμπάρι; Και μέσα σε μια τροπολογία φέρνετε διάφορες ρυθμίσεις στην αιτιολογική έκθεση, παρατάσεις πρυτανικών αρχών και διάφορα οικονομικά στοιχεία που δίνετε, σαν να έχετε ήδη περάσει το σχέδιο «ΑΘΗΝΑ»; Προς τι τόση βιασύνη, κύριε Πρόεδρε, δεν μπορώ να το καταλάβω;
Ευχαριστώ πολύ.","ΣΤΑΥΡΟΥΛΑ ΞΟΥΛΙΔΟΥ",375
"92514","  Ευχαριστώ πάρα πολύ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής τριάντα ένας μαθητές και μαθήτριες και δύο εκπαιδευτικοί από το Πρότυπο Πειραματικό Λύκειο Ιωνιδείου Σχολής Πειραιά. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κύριε Κασιδιάρη, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92515"," Θέλω να εκφράσω και εγώ τις αντιρρήσεις μου. Ασφαλώς, είμαστε κάθετα αντίθετοι σε αυτήν την υπόθεση, διότι διαβάζουμε το άρθρο 2, όπου αναφέρονται οι τομείς στους οποίους θα έχουμε ανταλλαγή τεχνογνωσίας με την Νιγηρία και εδώ είναι να γελάει κανείς, γιατί αναφέρεται ο τομέας της βιομηχανίας, της κατασκευής κτηρίων -πού θα μας μάθουν να κατασκευάζουμε κτήρια στην έρημο;- και του management από τη Νιγηρία. Αυτά είναι αστεία πράγματα, ασφαλώς. 
Η μόνη ανταλλαγή και το μόνο όφελος που θα μπορούσαμε να έχουμε σε περίπτωση οποιασδήποτε μορφής επαφής ή συνεργασίας με τη Νιγηρία θα ήταν να πάρουν από εδώ, από τις ελληνικές φυλακές, τους εμπόρους ναρκωτικών, που είναι Νιγηριανοί και έχουν πλημμυρίσει τις ελληνικές φυλακές -οι έμποροι ηρωίνης- και να τους ταΐζουν οι Νιγηριανοί, αντί να τους ταΐζει ο ελληνικός λαός. Και βέβαια, να γίνει μια συμφωνία για άμεση έξοδο από τη χώρα όλων των λαθρομεταναστών, που προέρχονται από τη συγκεκριμένη χώρα της Αφρικής. 
Είμαστε, λοιπόν, κάθετα αντίθετοι σε αυτό το σχέδιο νόμου, αλλά για εμάς η ουσία της συζήτησης, που γίνεται αυτή τη στιγμή στη Βουλή είναι η τροπολογία η οποία αφαιρέθηκε εν τέλει, δεν έρχεται στην Ολομέλεια και ο λόγος δεν είναι αυτός που έθεσε το Προεδρείο και το γνωρίζουμε πολύ καλά. 
Ο λόγος δεν είναι η τήρηση του Κανονισμού της Βουλής, διότι εδώ και πολλούς μήνες που είμαστε εδώ μέσα, δεν τηρείται κανένας Κανονισμός της Βουλής. Η συγκυβέρνηση δεν σέβεται το Κοινοβούλιο, οι Υπουργοί δεν έρχονται για κοινοβουλευτικό έλεγχο. Ο μόνος λόγος που αποσύρεται η συγκεκριμένη τροπολογία που θα διόρθωνε μια τεράστια αδικία και θα διόρθωνε τον εξευτελισμό του στρατεύματος, είναι κάποιες μικροκομματικές σκοπιμότητες, διότι η Κυβέρνησή σας, ο Πρωθυπουργός σας άγεται και φέρεται από το ΠΑΣΟΚ και από τη ΔΗΜΑΡ.
 Συγκεκριμένα, στην παρούσα περίπτωση, πήρε τηλέφωνο τον κ.Σαμαρά, ο κ. Βενιζέλος και του είπε να κάνει πίσω, επειδή έχει συνέδριο το ΠΑΣΟΚ. Και θέλει να κάνει τον προοδευτικό! 
Με αυτόν τον τρόπο εξευτελίζονται κυριολεκτικά οι Ένοπλες Δυνάμεις της χώρας και είναι πολύ λογικό να γίνεται κάτι τέτοιο από ανθρώπους, οι οποίοι ήταν «λουφαδόροι», διότι ο Πρωθυπουργός πλήρωσε είκοσι έναν ολόκληρους μήνες στρατιωτικής θητείας και τους εξαγόρασε. Ο κ. Βενιζέλος ήταν Ι-3 παχυσαρκία και πλήρωσε και αυτός εννέα μήνες. Οι άνθρωποι αυτοί δε σέβονται τον ελληνικό στρατό και οφείλουμε να πούμε τα πράγματα με το όνομά τους.","ΗΛΙΑΣ ΚΑΣΙΔΙΑΡΗΣ",204
"92516"," Μισό λεπτό, κ. Κασιδιάρη. Μιλήστε μόνο επί της κυρώσεως. Μη μου δώσετε το δικαίωμα να σας αφαιρέσω το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92517"," Είστε μια παρωδία, δεν είστε Κυβέρνηση! Άγεστε και φέρεστε από το ΠΑΣΟΚ και τη ΔΗΜΑΡ και από προοδευτικές αντιλήψεις οι οποίες κάνουν κακό στο ελληνικό έθνος και με τέτοιες άτακτες υποχωρήσεις –διότι εμείς αμφιβάλλουμε αν θα έρθει η τροπολογία εν τέλει- το μόνο που κάνετε είναι να δίνετε δίκιο στη Χρυσή Αυγή!","ΗΛΙΑΣ ΚΑΣΙΔΙΑΡΗΣ",204
"92518"," Επί της κυρώσεως έκλεισε το θέμα. Έχετε αντιρρήσεις επί της κυρώσεως. Ολοκληρώσατε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92519"," Και θέλω και να συγχαρώ προσωπικά τον Αρχηγό του ΓΕΕΘΑ, ο οποίος με τιμή και με παρρησία βγήκε δημόσια και εξέφρασε την μια και μοναδική αλήθεια: ότι πρέπει να φύγουν οι ξένοι από τις στρατιωτικές σχολές.","ΗΛΙΑΣ ΚΑΣΙΔΙΑΡΗΣ",204
"92520"," Επί της κυρώσεως, σας παρακαλώ! Είχατε αντιρρήσεις επί της κυρώσεως.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92521"," Κανένας ξένος να μη φορά την τιμημένη στολή του Έλληνα αξιωματικού! 
Σας ευχαριστώ, κύριε Πρόεδρε.","ΗΛΙΑΣ ΚΑΣΙΔΙΑΡΗΣ",204
"92522"," Είχατε αντιρρήσεις και επί της κυρώσεως. Θα επαναλάβω, όμως, για αυτή την τροπολογία για την οποία κακώς ανεφέρθη, διότι μιλάμε μόνο για την κύρωση, ότι στο πρώτο νομοσχέδιο που θα έρθει την ερχόμενη εβδομάδα αυτή η τροπολογία, η οποία θεωρείται δίκαιη, θα επανέλθει οπωσδήποτε και δεν συζητείται καθόλου.
Κύριε Υπουργέ, θέλετε να πείτε κάτι επί της κυρώσεως;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92523"," Κύριε Πρόεδρε, μπορώ να έχω το λόγο;","ΓΕΩΡΓΙΟΣ ΚΥΡΙΤΣΗΣ",266
"92524"," Σας ξέχασα, κύριε Κυρίτση, δεν κοίταξα αριστερά. Σας παρακαλώ, κάντε υπομονή για ένα λεπτό. 
Έχετε διατηρήσει, επί της κυρώσεως, επιφυλάξεις;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92525","  Ναι, επί της κυρώσεως διατηρήσαμε επιφυλάξεις.","ΓΕΩΡΓΙΟΣ ΚΥΡΙΤΣΗΣ",266
"92526"," Ορίστε κύριε Κυρίτση, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92527"," Κύριε Πρόεδρε, κατά αρχήν, χαίρομαι που απεσύρθη η τροπολογία για το γένος. Η σύμβαση αυτή επικυρώνει τη βούληση των δυο χωρών για να προωθήσουν πρωτοβουλίες σε όλους τους τομείς που θεωρούνται ότι είναι προς αμοιβαίο συμφέρον.
Η Νιγηρία είναι μια χώρα με την οποία παραδοσιακά έχουμε διπλωματικές σχέσεις. Και είναι μια χώρα που είναι η δεύτερη οικονομία της Αφρικής και μια από τις ταχύτερα αναπτυσσόμενες χώρες παγκοσμίως.
Επίσης, όπως αναφέρει και η αιτιολογική έκθεση του νομοσχεδίου, είναι ο έκτος μεγαλύτερος εξαγωγέας πετρελαίου στον κόσμο και κράτος στο οποίο ανήκει ο τρίτος μεγαλύτερος υδροβιότοπος στον κόσμο. Σαφώς, δεν μπορούμε να παρακάμψουμε τα συγκεκριμένα στοιχεία, διότι δημιουργούν τις προϋποθέσεις ότι αυτή η συμφωνία θα έχει αμοιβαίο όφελος και για τις δύο χώρες. Η αξιοποίησή τους θα έχει θετικό αντίκτυπο σε Έλληνες που θα αξιοποιήσουν αυτές τις πλευρές.
Το ευνοϊκό επενδυτικό κλίμα και η οικονομική άνθηση που γνωρίζει τώρα η Νιγηρία, βοηθούν στους σκοπούς της συμφωνίας αυτής. Δηλαδή, την ανάπτυξη επιστημονικής και τεχνολογικής συνεργασίας μέσω ερευνητικών και αναπτυξιακών έργων, μέσω ανταλλαγής Ελλήνων επιστημόνων, ερευνητών και εμπειρογνωμόνων προς τη Νιγηρία.
Επίσης, η Νιγηρία διαθέτει μεγάλη ελληνική κοινότητα που δραστηριοποιείται επιχειρηματικά για περισσότερα από ογδόντα χρόνια, ενώ οι δύο χώρες διατηρούν στενές σχέσεις, ιδιαίτερα στους τομείς του εμπορίου, της ναυτιλίας και των δομικών έργων. Άλλωστε, τα τελευταία χρόνια αρκετές εταιρείες έχουν επιλέξει να δραστηριοποιηθούν στη χώρα, εκμεταλλευόμενοι το θετικό επενδυτικό πλαίσιο. 
Η παρούσα συμφωνία αναλύεται σε δύο τομείς, στον οικονομικό και τον επιστημονικό. Από τη μία πλευρά προωθείται η ανταλλαγή επιστημόνων, η εκπόνηση ερευνητικών έργων, η διοργάνωση προγραμμάτων και από την άλλη πλευρά προωθούνται συμφωνίες μεταξύ επιχειρηματιών, που μπορεί να έχουν οικονομικά οφέλη.
Όπως βλέπουμε στο άρθρο 2 της συμφωνίας, υπάρχει μία σειρά τομέων όπου μπορεί να επεκταθεί η συμφωνία από τη βιομηχανία μέχρι τη γεωργία, από την ναυπηγική και την ναυπηγοεπισκευαστική μέχρι την παροχή τραπεζικών, ασφαλιστικών και χρηματοοικονομικών υπηρεσιών.
Όπως βλέπουμε, η συμφωνία επεκτείνεται σε ένα μεγάλο εύρος δραστηριοτήτων και δημιουργεί τις προϋποθέσεις για ένα σημαντικό αριθμό δράσεων. Στο σκέλος της οικονομικής συνεργασίας η συμφωνία σκοπεύει στη δημιουργία των κατάλληλων συνθηκών και τη συνεργασία ελληνικών και νιγηριανών επιχειρήσεων. Άλλωστε, η Νιγηρία παράγει στερεά ορυκτά, αλλά και γεωργικά προϊόντα, για τα οποία μπορούν να υπάρξουν ευκαιρίες και συμπράξεις. 
Στο σκέλος της επιστημονικής συνεργασίας η συμφωνία αναπτύσσει ένα εύρος δραστηριοτήτων μεταξύ των δύο πλευρών, καθώς προωθεί κοινά ερευνητικά και αναπτυξιακά έργα, αλλά και την ανταλλαγή επιστημόνων, ερευνητών και εμπειρογνωμόνων.
Συνεπώς, η συμφωνία κινείται προς τη σωστή κατεύθυνση και ενισχύει δράσεις με αμοιβαίο όφελος. Βεβαίως, θα ήθελα να δω αυτές τις συμφωνίες να λειτουργούν, κύριε Υπουργέ, ως ευκαιρία για τους νέους ανθρώπους που μένουν στη χώρα μας. Να δώσουμε κίνητρα σε άνεργους, απόφοιτους πανεπιστημίων που διαθέτουν τη γνώση και τη τεχνογνωσία να χρησιμοποιήσουν τη συμφωνία υπέρ τους και να χρησιμοποιήσουμε τη συμφωνία ως κίνητρο εξωστρέφειας σε μικρομεσαίες επιχειρήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δεν θα κάνω κατάχρηση του χρόνου. Η Δημοκρατική Αριστερά ψηφίζει «ναι» στο νομοσχέδιο για την κύρωση της συμφωνίας Ελλάδας-Νιγηρίας, με όλα όσα είπαμε σαν απαιτούμενα που θα τα δούμε στη διαδρομή.
Ευχαριστώ πολύ.","ΓΕΩΡΓΙΟΣ ΚΥΡΙΤΣΗΣ",266
"92528"," Εγώ, λοιπόν, δεν σας έδωσα το λόγο γιατί ψηφίζατε «ΥΠΕΡ». Όπως ξέρετε, μόνο οι έχοντες αντίρρηση παίρνουν το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92529"," Στην επιτροπή, κύριε Πρόεδρε, είχαν διατυπωθεί επιφυλάξεις.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"92530"," Ο κ. Λαμπρούλης έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92531"," Ευχαριστώ, κύριε Πρόεδρε.
Επαναλαμβάνουμε και πάλι, σε σχέση με τη συμφωνία για τη Νιγηρία, ότι εμείς, ως κόμμα δεν είμαστε αντίθετοι στις διακρατικές ή αν θέλετε στις διμερείς σχέσεις που θα πρέπει και επιβάλλεται να αναπτύσσονται μεταξύ χωρών, όμως και η συγκεκριμένη με τη Νιγηρία δεν πρόκειται να ωφελήσει τους λαούς και των δύο χωρών, της Ελλάδας και της Νιγηρίας. Θα εξυπηρετήσει ξεκάθαρα, όπως φαίνεται και μέσα από τα άρθρα της συμφωνίας, επιχειρηματικά συμφέροντα μονοπωλιακών επιχειρήσεων σε όλους αυτούς τους κλάδους που αναφέρονται μέσα.  
Βέβαια, το πλαίσιο είναι συγκεκριμένο, το οποίο διέπεται από τις αρχές και τους κανόνες όπου ως χώρα-μέλος της Ευρωπαϊκής Ένωσης είμαστε υποχρεωμένοι να τηρούμε και όχι στα πλαίσια των αμοιβαίων συναλλαγών μεταξύ κρατών με την Ελλάδα, όπως θα έπρεπε να έχουμε πλήρως και σε όλο το φάσμα των δυνατοτήτων που ενδεχομένως θα επιλέγαμε να έχουμε με αυτές τις χώρες.
Έτσι, λοιπόν, φαίνεται και στο άρθρο 1 αυτή η κατεύθυνση, δηλαδή η ενίσχυση της επιχειρηματικής δράσης, όπως και στο άρθρο 3 που κινείται στην ίδια λογική του επενδυτικού κλίματος, με ό,τι αυτό συνεπάγεται. Καθώς επίσης, και με το άρθρο 4, με το επιστημονικό και τεχνολογικό πεδίο, που ωστόσο από το κείμενο της σύμβασης και στο σύνολο φαίνεται ότι κινείται στη γενικότερη λογική των οικονομικών σχέσεων που διέπει το καπιταλιστικό σύστημα και αν θέλετε τις σχέσεις αυτών των δύο κρατών, Νιγηρίας και Ελλάδος. 
Ως εκ τούτου, δεν συμφωνούμε και το καταψηφίζουμε, κύριε Πρόεδρε.","ΓΕΩΡΓΙΟΣ ΛΑΜΠΡΟΥΛΗΣ",277
"92532"," Ευχαριστούμε πολύ, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92533"," Κύριε Πρόεδρε, παρακαλώ το λόγο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92534"," Έγινε η αρχή τώρα με τον κ. Κυρίτση, γιατί και εσείς «ΥΠΕΡ» είσαστε και δεν μπορώ να μη σας δώσω τον λόγο.
Ορίστε, κυρία Χριστοφιλοπούλου, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92535"," Εμείς είμαστε υπέρ, κύριε Πρόεδρε.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92536"," Το ξέρω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92537"," Θέλω όμως να ξεκαθαρίσω κάτι, γιατί σ’ αυτή την Αίθουσα ακούστηκαν διάφορα, τα οποία προσβάλλουν και το ίδιο το ελληνικό Κοινοβούλιο και τη δημοκρατία μας.
Ακούστηκε εδώ ότι τάχα οι Βουλευτές της Νέας Δημοκρατίας απέσυραν την τροπολογία, γιατί υπάρχει συνέδριο του ΠΑΣΟΚ. Θέλω με τον πιο κατηγορηματικό τρόπο …","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92538"," Με συγχωρείτε, αν αναφέρεστε σ’ αυτό, θα ήθελα να βάλω τα πράγματα στη θέση τους.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92539"," Δεν μιλώ για το Προεδρείο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92540"," Μα, για το Προεδρείο θα μιλήσω εγώ. 
Είπα ότι απεσύρθη η τροπολογία. Αυτή η τροπολογία που θεωρείται δίκαιη θα επανέλθει την επόμενη εβδομάδα -που δόξα τω Θεώ έχουμε πολλά νομοσχέδια- στο πρώτο νομοσχέδιο. Επομένως, θέμα τροπολογίας δεν υφίσταται. Αν ακούστηκαν ορισμένα πράγματα…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92541"," Επομένως, κύριε Πρόεδρε, ως προς αυτά που ακούστηκαν, θέλω με αυτή την ευκαιρία να πω πολύ ξεκάθαρα και σε σας που είπατε για την άλλη βδομάδα και σε όποιον άλλον πήρε το λόγο εδώ μέσα επ’ αυτού, ότι η συγκεκριμένη τροπολογία είναι κακόξενη, φοβική και μικρόψυχη. Δείχνει μια Ελλάδα που είναι κλειστή στον εαυτό της …","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92542"," Ένα λεπτό, με συγχωρείτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92543"," Θέλω να σας πω …","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92544"," Επανέρχεστε επί τροπολογίας η οποία δεν υπάρχει αυτή τη στιγμή;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92545"," Θέλω να σας πω ότι όποτε και αν τη φέρετε, πριν ή μετά το συνέδριο, η τροπολογία αυτή από εμάς δεν μπορεί να γίνει δεκτή, όποτε και αν τη φέρετε.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92546"," Ευχαριστούμε πολύ. Είπατε αυτό που θέλατε να πείτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92547"," Κύριε Πρόεδρε, θα ήθελα το λόγο.","ΜΑΥΡΟΥΔΗΣ ΒΟΡΙΔΗΣ",69
"92548"," Κύριε Βορίδη, άνοιξε η συζήτηση χωρίς λόγο. Είμαι υποχρεωμένος να δώσω το λόγο και σε εσάς. 
Κύριε Βορίδη, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92549"," Κύριε Πρόεδρε, καταρχάς για να ακριβολογούμε η θέση του Προεδρείου για την τροπολογία είναι, κατά τη γνώμη μου, η θέση που πράγματι εφαρμόζει τον Κανονισμό. 
Κατά την τυπική έννοια, απόσυρση της τροπολογίας δεν υπάρχει όπως αντιλαμβάνεστε, υπό την έννοια ότι η τροπολογία έχει κατατεθεί. Υπάρχει όμως η συναίνεση απ’ ό,τι αντιλαμβάνομαι της Κυβερνήσεως στην παραίνεση του Προεδρείου για την εφαρμογή του Κανονισμού και υπό αυτή την έννοια δεν γίνεται δεκτή η τροπολογία στο συγκεκριμένο νομοσχέδιο.","ΜΑΥΡΟΥΔΗΣ ΒΟΡΙΔΗΣ",69
"92550"," Δεν συζητείται. Θα μπει στο επόμενο νομοσχέδιο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92551"," Είναι αντισυνταγματική.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92552"," Όχι.","ΜΑΥΡΟΥΔΗΣ ΒΟΡΙΔΗΣ",69
"92553"," Πώς όχι;","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92554"," Εγώ συζήτηση επί της ουσίας δεν θέλω να κάνω. Θα ήθελα όμως αυτό να γίνει σεβαστό. Γιατί αν είναι να κάνουμε συζήτηση επί της ουσίας, δεν μπορεί να ακούγονται τα μισά, η μια άποψη ….","ΜΑΥΡΟΥΔΗΣ ΒΟΡΙΔΗΣ",69
"92555"," Ακούστηκαν από άλλο κόμμα.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92556"," Ακούστηκαν πολιτικές εκτιμήσεις από τη Χρυσή Αυγή για τα κίνητρα, δήθεν, για τα οποία γίνεται αυτό. Νομίζω ότι εδώ ο καθένας μπορεί να αξιολογήσει. Δεν υπάρχει κανένα ζήτημα κινήτρων. Υπάρχει ένα ζήτημα Κανονισμού.","ΜΑΥΡΟΥΔΗΣ ΒΟΡΙΔΗΣ",69
"92557"," Σε πέντε μέρες θα περάσει. Δεν τίθεται καν θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92558"," Κύριε Πρόεδρε, αν είχαμε ζήτημα κινήτρων, τότε θα έπρεπε να ανοίξουμε τη συζήτηση για να μιλήσουμε συγκεκριμένα και εκεί θα είχε νόημα να ακουστεί αυτό που είπε η κ. Χριστοφιλοπούλου, θα είχε νόημα να ακουστούν άλλες απόψεις απ’ όλες τις πτέρυγες της Βουλής. Εμείς δεν μπαίνουμε σ’ αυτή τη συζήτηση. Μην μας φέρνετε όμως και σε δύσκολη θέση. 
Παρακαλώ, λοιπόν, όλες τις πτέρυγες να πούμε το εξής, ότι εφαρμόζεται αυτή τη στιγμή ο Κανονισμός. Σταματάμε εκεί. Δεν υπάρχουν ούτε πολιτικές μεθοδεύσεις ούτε πολιτικές στοχεύσεις. Δεν θα κάνουμε όμως και συζήτηση σε ένα ζήτημα, αρχίζοντας τοποθετήσεις επί του θέματος αυτού.","ΜΑΥΡΟΥΔΗΣ ΒΟΡΙΔΗΣ",69
"92559"," Δεν υπάρχει καν ζήτημα.
Κύριε Υπουργέ, έχετε το λόγο επί της κυρώσεως.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε …","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92560"," Όχι, κύριε Μαριά. Δεν έχετε το λόγο. 
Κύριε Υπουργέ, έχετε το λόγο επί της κυρώσεως.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92561"," Ευχαριστώ, κύριε Πρόεδρε.
Είχα ζητήσει το λόγο από προηγουμένως ακριβώς για να πω ότι για τους λόγους που αναφέρατε δεν γίνεται αποδεκτή η συζήτηση της τροπολογίας. Νομίζω ότι τότε θα είχαμε κλείσει το θέμα νωρίτερα.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"92562"," Δεν γίνεται συζήτηση επί της τροπολογίας, όχι δεν γίνεται αποδεκτή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92563"," Ναι, δεν γίνεται συζήτηση, διότι από εκεί και πέρα οι γνώμες είναι πολλές και για να επικεντρωθούμε στο ζήτημα της κύρωσης της Συμφωνίας, θέλω να πω τα εξής: 
Θα είμαι πάρα πολύ σύντομος. Όσον αφορά αυτό που είπε ο κ. Κουράκης, έχει γίνει αυτή η συζήτηση στην Επιτροπή Μορφωτικών Υποθέσεων. Δεν είναι μια συμφωνία μορφωτικού περιεχομένου. Δεν είναι μια συμφωνία μορφωτική μεταξύ της Νιγηρίας και της Ελλάδος. Είναι γενικότερη, είναι μια συμφωνία- πλαίσιο που από τη μια πλευρά έχει ένα πυλώνα οικονομικής συνεργασίας και ένα πυλώνα ερευνητικής και τεχνολογικής συνεργασίας. 
Μας ενδιαφέρει; Μας ενδιαφέρει. Εάν σταθούμε μόνο στους τομείς του δικού μου αντικειμένου, επιστήμης, έρευνας, τεχνολογίας, αυτό που είπαν αρκετοί Βουλευτές είναι ότι η Νιγηρία αποτελεί την έκτη εξαγωγική χώρα πετρελαίου στον κόσμο. Αποτελεί μια από τις χώρες που αναπτύσσονται, παρά τις μεγάλες οικονομικές ανισότητες που ενυπάρχουν στην Νιγηρία. 
Θα έλεγα ότι υπάρχει ένα άλλο πολύ σημαντικό γεγονός, ότι η Νιγηρία παρουσιάζει σήμερα μια από τις μεγαλύτερες φοιτητικές κινητικότητες στο χώρο της Αφρικής. Αυτό τι σημαίνει; Ότι οι Νιγηριανοί επενδύουν υψηλά ποσά για την εκπαίδευσή τους, για την παιδεία τους στο εξωτερικό. Πέρα από 10 δισεκατομμύρια ήταν μόνο τα έξοδα για τους Νιγηριανούς φοιτητές εκτός της Νιγηρίας. Θα ήθελα να αναφέρω τις χώρες στις οποίες υπάρχει μεγάλη συγκέντρωση Νιγηριανών φοιτητών και ερευνητών-επιστημόνων. Είναι η Μεγάλη Βρετανία, οι Ηνωμένες Πολιτείες και η Τουρκία. 
Αυτό που είχα πει και στην επιτροπή είναι ότι εμάς μας ενδιαφέρει και να προσελκύσουμε Νιγηριανούς φοιτητές, βάσει αυτής της συμφωνίας και να έχουμε επιστήμονες που θα εργάζονται και θα συνεργάζονται με τα δικά μας εργαστήρια και βεβαίως στο πλαίσιο ενός άξονα πολιτικής, που είναι η Ελλάδα, να γίνει ένα μητροπολιτικό επιστημονικό και ερευνητικό κέντρο για τη Νοτιανατολική Μεσόγειο. Αυτό είναι στη σωστή κατεύθυνση. 
Επομένως, για τους λόγους αυτούς, για τους λόγους οικονομικής ανάπτυξης, για τους λόγους ερευνητικής και επιστημονικής συνεργασίας, για τους λόγους προώθησης αναπτυξιακών έργων φαντάζομαι κανείς δεν έχει αντίρρηση. 
Αυτό που μας ενδιαφέρει είναι να τεθεί μια βάση. Η προηγούμενη συμφωνία ήταν το 1991. Αυτή υπεγράφη το 2008. Από το 2008 δεν έχει κυρωθεί. Νομίζω ότι είναι μια βάση, κυρία Ξουλίδου, για να προχωρήσουμε σε υλοποίηση πολλών απ’ αυτές τις διατάξεις που προβλέπονται, με μια νιγηριανή κοινότητα που υπάρχει στην Ελλάδα και είναι πάρα πολύ σημαντική. Γι’ αυτό το λόγο οπωσδήποτε προτείνουμε την υπερψήφιση του σχετικού σχεδίου νόμου. 
Δύο λόγια μόνο για την τροπολογία στο συγκεκριμένο σχέδιο νόμου που έχει κατατεθεί. Αναφερθήκατε, κύριε Κουράκη, στο γεγονός ότι αυτήν τη στιγμή υπάρχει ένας αιφνιδιασμός. 
Θα ήθελα να σας πω το εξής. Δεν αλλάζει παρά η περίοδος διαβούλευσης. Είναι μια διαβούλευση που έχει αρχίσει παρά πολύ νωρίς, μια διαβούλευση που συνεχίζεται, μια διαβούλευση που γίνεται παρά το γεγονός ότι θα έρθει με προεδρικό διάταγμα ο νέος ακαδημαϊκός χάρτης, αλλά υπάρχει συζήτηση στην Επιτροπή Μορφωτικών Υποθέσεων. 
Επομένως, αυτό που γίνεται, γίνεται μόνο για να υπάρξει αρκετός χρόνος για την προετοιμασία του νέου μηχανογραφικού, στην περίοδο δε που η διαδικασία των πανελλήνιων εξετάσεων έχει ήδη αρχίσει, με την επιλογή πεδίου μέχρι τις 5 Μαρτίου. Επομένως, είναι καθαρά τεχνικό. 
Αναφερθήκατε στο ζήτημα της παράτασης. Δεν έχουμε καμμία παράταση στην ουσία των θητειών των πρυτάνεων. Αυτό που γίνεται είναι απλά να δίνεται η δυνατότητα ενεργοποίησης των προϋπολογισμών, διότι ορισμένα συμβούλια δεν έχουν ακόμη συσταθεί. 
Νομίζω ότι δεν υπάρχει αιφνιδιασμός και καμμία πρόθεση αιφνιδιασμού από την πλευρά της Κυβέρνησης και του Υπουργείου Παιδείας. Το μόνο που γίνεται αυτή τη στιγμή είναι κάποιες λειτουργικές προσαρμογές, έτσι ώστε να διασφαλιστεί ότι εντός του χρόνου –εννοώ εντός του προβλεπόμενου χρόνου- θα είμαστε σε θέση να ανακοινώσουμε όλα αυτά που συζητούμε τόσο καιρό και θα συζητηθούν και την άλλη βδομάδα στην Επιτροπή Μορφωτικών Υποθέσεων.","ΘΕΟΔΩΡΟΣ ΠΑΠΑΘΕΟΔΩΡΟΥ",404
"92564"," Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Παιδείας και Θρησκευμάτων, Πολιτισμού και Αθλητισμού «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Ομοσπονδιακής Δημοκρατίας της Νιγηρίας για οικονομική, επιστημονική και τεχνολογική συνεργασία».           
Ερωτάται το Σώμα: Γίνεται δεκτό το νομοσχέδιο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92565"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92566"," Συνεπώς το νομοσχέδιο του Υπουργείου Παιδείας και Θρησκευμάτων, Πολιτισμού και Αθλητισμού: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Ομοσπονδιακής Δημοκρατίας της Νιγηρίας για οικονομική, επιστημονική και τεχνολογική συνεργασία» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ.89α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92567"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ' ευθύνη επικύρωση των Πρακτικών ως προς την ψήφιση στο σύνολο των παραπάνω νομοσχεδίων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92568"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"92569"," Το Σώμα παρέσχε τη ζητηθείσα εξουσιοδότηση. 
Κυρίες και κύριοι συνάδελφοι, εισερχόμαστε τώρα στη συζήτηση επί της αρχής, των άρθρων και του συνόλου του σχεδίου νόμου του Υπουργείου Υγείας: «Κατεπείγουσες ρυθμίσεις του Υπουργείου Υγείας». 
Το παραπάνω νομοσχέδιο, σύμφωνα με την απόφαση που έλαβε η Διαρκής Κοινοβουλευτική Επιτροπή, ύστερα από πρόταση του αρμοδίου Υπουργού, συζητείται με τη διαδικασία του κατεπείγοντος σύμφωνα με το άρθρο 76 παράγραφος 4 του Συντάγματος και το άρθρο 109 του Κανονισμού της Βουλής. 
Θα ήθελα να σας υπενθυμίσω ότι, σύμφωνα με τη διαδικασία αυτή, η συζήτηση ολοκληρώνεται επί της αρχής και επί των άρθρων σε μία συνεδρίαση, που διαρκεί κατά ανώτατο όριο δέκα ώρες. Στη συζήτηση μετέχουν οι εισηγητές και οι ειδικοί αγορητές, ο Πρωθυπουργός, ο αρμόδιος Υπουργός, οι Πρόεδροι των Κοινοβουλευτικών Ομάδων και από ένας εκπρόσωπός τους. Η ομιλία τους περιορίζεται στο ήμισυ του χρόνου που προβλέπεται από τα άρθρα 97 και 103 του Κανονισμού της Βουλής.
Επίσης, προτείνω να λάβουν το λόγο δύο ομιλητές ορισμένοι από τη Νέα Δημοκρατία, δύο ομιλητές ορισμένοι από το ΣΥΡΙΖΑ-Ενωτικό Κοινωνικό Μέτωπο, ένας ομιλητής ορισμένος από το ΠΑΣΟΚ, ένας ομιλητής ορισμένος από τους Ανεξάρτητους Έλληνες, ένας ομιλητής ορισμένος από το Λαϊκό Σύνδεσμο-Χρυσή Αυγή, ένας ομιλητής ορισμένος από τη Δημοκρατική Αριστερά και ένας ομιλητής ορισμένος από το Κομμουνιστικό Κόμμα Ελλάδος και ένας ομιλητής ορισμένος από τους ανεξάρτητους Βουλευτές.
Επίσης, προτείνω η συζήτηση επί της αρχής και επί των άρθρων να είναι ενιαία. Έτσι έγινε στην Κοινοβουλευτική Επιτροπή. Οι εισηγητές και οι ειδικοί αγορητές να έχουν χρόνο ομιλίας δώδεκα λεπτά -νομίζω ότι είναι πάρα πολύ για το συγκεκριμένο σχέδιο νόμου- ο αρμόδιος Υπουργός δεκαπέντε λεπτά, οι συναρμόδιοι Υπουργοί δέκα λεπτά, ο Πρωθυπουργός και Πρόεδρος της Κοινοβουλευτικής Ομάδας της Νέας Δημοκρατίας, καθώς και ο Πρόεδρος της Κοινοβουλευτικής Ομάδας του ΣΥΡΙΖΑ-ΕΚΜ δώδεκα λεπτά -όπως καταλάβατε, αναγιγνώσκω τα προβλεπόμενα από τον Κανονισμό- οι Πρόεδροι των υπολοίπων Κοινοβουλευτικών Ομάδων δέκα λεπτά, οι Κοινοβουλευτικοί Εκπρόσωποι δώδεκα λεπτά, οι ορισθέντες από τα κόμματα ομιλητές οκτώ λεπτά, καθώς και ο ανεξάρτητος Βουλευτής οκτώ λεπτά. Η δευτερολογία περιορίζεται στο μισό του χρόνου της πρωτολογίας.
Έχουν κατατεθεί και τέσσερις υπουργικές τροπολογίες, τις οποίες προτείνω να συζητήσουμε χωριστά, με χρόνο ομιλίας έξι λεπτά για εισηγητή και ειδικούς αγορητές και Κοινοβουλευτικούς Εκπροσώπους και τέσσερα λεπτά για τους ομιλητές.
Τέλος, σύμφωνα με το άρθρο 109 -το επαναλαμβάνω- η συνεδρίαση πρέπει να ολοκληρωθεί κατά ανώτατο όριο εντός δέκα ωρών. Νομίζω ότι είναι υπερβολικό, αλλά θα το δούμε. Συμφωνεί το Σώμα;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92570"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"92571"," Συνεπώς, το Σώμα συμφώνησε.
Το λόγο έχει ο εισηγητής της Νέας Δημοκρατίας κ. Γεώργιος Κωνσταντόπουλος για δώδεκα λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92572"," Κύριε Πρόεδρε, θα ήθελα το λόγο επί του κατεπείγοντος.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92573"," Κύριε Πρόεδρε, θα ήθελα και εγώ το λόγο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92574"," Θα το πείτε τώρα, κύριε Κουρουμπλή; Δεν το αφήνετε για μετά, αφού έδωσα το λόγο στον εισηγητή της Νέας Δημοκρατίας; Μετά μπορείτε να το πείτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92575"," Εντάξει, κύριε Πρόεδρε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92576"," Ορίστε, κύριε Κωνσταντόπουλε, έχετε το λόγο για δώδεκα λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92577"," Κύριε Πρόεδρε, κύριε Υπουργέ, κυρίες και κύριοι συνάδελφοι, δεν υπάρχει καμμία αμφιβολία ότι η χώρα μας διέρχεται έκτακτες καταστάσεις και φυσικά, αυτές οι έκτακτες καταστάσεις υπάρχουν και στο χώρο της υγείας και απαιτούν τη λήψη έκτακτων μέτρων.
Φυσικά, το Υπουργείο Υγείας αντιμετωπίζει και αυτό τεράστια οικονομικά προβλήματα σε όλους τους χώρους είτε σε σχέση με τους προμηθευτές του είτε στην κατάσταση που επικρατεί στον ΕΟΠΥΥ είτε στο χώρο ιδιαίτερα της ιδιωτικής υγείας, των ιδιωτικών κλινικών. Υπάρχουν παντού προβλήματα, τα οποία επιβάλλουν έκτακτες λύσεις.
Φυσικά, γι’ αυτό το λόγο, ακούγοντας το τι συμβαίνει σήμερα στις ιδιωτικές κλινικές, όπου ουσιαστικά και εκεί δεν λειτουργούν Μονάδες Εντατικής Θεραπείας λόγω του υψηλού κόστους -με ό,τι αυτό συνεπάγεται και μετακυλίεται φυσικά στους ασθενείς, στους πολίτες, οι οποίοι δεν μπορούν να βρουν μονάδες εντατικής θεραπείας ούτε και στις ιδιωτικές κλινικές- φέρνει αυτές τις κατεπείγουσες διατάξεις για να ρυθμίσει ορισμένα επείγοντα θέματα, τα οποία απασχολούν όλο τον ελληνικό λαό.
Με το παρόν σχέδιο νόμου, που αφορά κατεπείγουσες ρυθμίσεις, προτείνονται διατάξεις που στοχεύουν να εισάγουν διαδικασίες εκχώρησης και συμψηφισμού απαιτήσεων, προκειμένου να διασφαλιστεί η είσπραξη των ποσών επιστροφής από τις φαρμακευτικές εταιρείες και τους κατόχους αδειών κυκλοφορίας φαρμακευτικών σκευασμάτων. Συγκεκριμένα, με το πρώτο άρθρο παρέχεται στον ΕΟΠΥΥ η δυνατότητα να εκχωρεί προς τα νοσοκομεία έναντι καταβολής νοσοκομειακής-φαρμακευτικής δαπάνης ασφαλισμένων του τις απαιτήσεις που έχει ο ΕΟΠΥΥ έναντι φαρμακευτικών εταιρειών ή κατόχων άδειας κυκλοφορίας φαρμακευτικών ιδιοσκευασμάτων από τα ποσά του rebate, που προβλέπονται στο άρθρο 35 του ν. 3981/2011.
Με το παρόν σχέδιο νόμου τα νοσοκομεία συμψηφίζουν -και εδώ είναι το κατεπείγον και εδώ είναι αυτό το οποίο μας αναγκάζει να το κάνουμε αυτό- υποχρεωτικά το ποσό των εκχωρουμένων προς αυτά απαιτήσεων με τις αντίστοιχες οφειλές των νοσοκομείων προς τις φαρμακευτικές εταιρείες και τους κατόχους αδειών κυκλοφορίας φαρμακευτικών σκευασμάτων. Ως προϋπόθεση, βέβαια, τίθεται, ο συμψηφισμός να αφορά μόνο τις εκχωρηθείσες στα νοσοκομεία απαιτήσεις και εκκαθαρισμένες οφειλές και μόνο αυτές που δημιουργήθηκαν εντός του ίδιου έτους. Με κοινή απόφαση των Υπουργών Οικονομικών και Υγείας θα καθορίζονται τα ποσά που εκχωρούνται και συμψηφίζονται ανά περίπτωση, καθώς και κάθε λεπτομέρεια που χρήζει ειδικής διασάφησης.
(Στο σημείο αυτό την Προεδρική Έδρα καταλαμβάνει ο Δ’ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Δεύτερο άρθρο: Είναι κοινή ομολογία όλων όσων είχαν τέτοιου είδους εμπειρίες να βρίσκονται σε νοσοκομεία ή σε ιδιωτικές κλινικές ότι το τοπίο θα έπρεπε να είχε λυθεί με υπουργική απόφαση κατά το παρελθόν. Για διάφορους λόγους, όμως, αυτό δεν έγινε. Στο δεύτερο άρθρο, λοιπόν, του νομοσχεδίου αυτού δίδεται το πλαίσιο για την επίλυση ενός μακροχρόνιου και σοβαρού προβλήματος που αφορά το ρόλο, τις προϋποθέσεις επιλογής και της παροχής υπηρεσιών των αποκλειστικών νοσοκόμων στους νοσηλευόμενους ασθενείς.
Με την παρούσα διάταξη του άρθρου 2 καθορίζονται, επίσης, η ατομική και αποκλειστική ευθύνη των αποκλειστικών νοσοκόμων για την παροχή των υπηρεσιών τους στους νοσηλευόμενους ασθενείς, καθώς και η πρόβλεψη της κάλυψης δαπάνης απασχόλησής τους, αποκλειστικά και μόνο από το νοσηλευόμενο, τους οικείους του ή τον ασφαλιστικό φορέα του ασθενή, ενώ με υπουργική απόφαση θα ρυθμιστούν οι λεπτομέρειες της απασχόλησής τους και οι προϋποθέσεις παροχής των υπηρεσιών τους εντός των νοσοκομείων της χώρας.
Προβλέπεται δε -και αυτό είναι πάρα πολύ σημαντικό- η δημιουργία και τήρηση ενός μητρώου αποκλειστικών νοσοκόμων σε κάθε υγειονομική περιφέρεια της χώρας, με την εγγραφή σε αυτό να τίθεται ως απαραίτητη προϋπόθεση για την απασχόλησή του σε νοσοκομείο ή ιδιωτική κλινική της ίδιας υγειονομικής περιφέρειας, προκειμένου να αποτρέπονται και τα φαινόμενα παράτυπης ή και παράνομης εργασίας τέτοιων προσώπων, που δεν πληρούν τις προϋποθέσεις και τα εχέγγυα για την παροχή των συγκεκριμένων υπηρεσιών.
Φυσικά, κύριε Υπουργέ, στην υπουργική απόφαση την οποία θα βγάλετε, θα πρέπει να καθορίζονται επακριβώς και τα τιμολόγια παροχής αυτών των υπηρεσιών, το ύψος της αμοιβής των αποκλειστικών νοσοκόμων. Ελπίζω να δίδεται η δυνατότητα με τη διασταλτική ερμηνεία αυτού του άρθρου σε κάποιους οικείους ή κάποιους ανθρώπους, οι οποίοι φροντίζουν χρονίως πάσχοντες ασθενείς και ιδιαίτερα ηλικιωμένους, να παρευρίσκονται στους θαλάμους των νοσοκομείων και των ιδιωτικών κλινικών και να μη δημιουργούνται τριβές σε ένα αντικείμενο, στο οποίο καταλαβαίνετε ότι έχουμε μία ειδική κουλτούρα στην πατρίδα για τη φροντίδα των ασθενών και ιδιαίτερα των ηλικιωμένων.
Στο τρίτο άρθρο περιλαμβάνεται μία ρύθμιση που αναμένεται να επιταχύνει την καταβολή των οφειλομένων από τον ΕΟΠΥΥ ποσών στους προμηθευτές του ΕΟΠΥΥ και έτσι, να αποπληρωθούν άμεσα οι οφειλές του ΕΟΠΥΥ που έχουν καταστεί ληξιπρόθεσμες. Φυσικά, αυτή η ρύθμιση αποτελεί ταυτόχρονα και υποχρέωση όλων μας απέναντι στους εταίρους μας, προκειμένου να ενισχυθεί η ρευστότητα στην αγορά και να βελτιωθεί η εικόνα του ΕΟΠΥΥ απέναντι στους προμηθευτές συνεργάτες του, ώστε να συνεχίσει να λαμβάνει από εκείνους τις υπηρεσίες και τις προμήθειες που είναι απαραίτητες για τη συνέχιση του έργου του.
Γνωρίζετε πάρα πολύ καλά και γνωρίζουμε όλοι τις τεράστιες ελλείψεις που υπάρχουν σε φαρμακευτικό υλικό, αλλά και σε αναλώσιμα υλικά και νομίζω, ότι αυτή η ένταση που υπάρχει μεταξύ ΕΟΠΥΥ και προμηθευτών πρέπει το συντομότερο δυνατό να αμβλυνθεί, ώστε ο χώρος της υγείας να μην παρουσιάζει τα προβλήματα για τα οποία δεν είμαστε καθόλου υπερήφανοι πολλές φορές και χωρίς να ευθύνεται το Υπουργείο Υγείας, το οποίο αντί να ασχολείται με τα ουσιαστικά έργα του, αυτό και ο Υπουργός τον τελευταίο καιρό έχει το μόνιμο οικονομικό άγχος, το οποίο κυριολεκτικά του «δένει τα χέρια» πολλές φορές.
Ουσιαστικά προβλέπεται, λοιπόν, η δυνατότητα αποπληρωμής μέσω της προβλεπόμενης από την παράγραφο 1 του άρθρου 34 του ν.4038/2013 χρηματοδότησης των υφισταμένων οφειλών του ΕΟΠΥΥ προς τα φαρμακεία και τους συμβεβλημένους ιδιώτες παρόχους υπηρεσιών υγείας, εφόσον για τις οφειλές αυτές έχουν εκδοθεί τα απαραίτητα, σύμφωνα με το νόμο, παραστατικά έως το τέλος του 2011.
Παράλληλα, καθορίζονται οι προϋποθέσεις εξόφλησης των οφειλών αυτών και συγκεκριμένα προκειμένου για τις οφειλές προς τα φαρμακεία, εφ’ όσον παρασχεθεί η έκπτωση επί της συναλλακτικής αξίας προ ΦΠΑ, η οποία ορίζεται σε ποσοστό 3,5% επί της αξίας των χορηγηθέντων φαρμάκων, με παράλληλη προσκόμιση στον ΕΟΠΥΥ των πιστωτικών τιμολογίων και εφ’ όσον πρώτα οι δικαιούχοι παραιτηθούν από οποιαδήποτε άλλη αξίωση και ένδικο μέσο, συμπεριλαμβανομένων και των τόκων υπερημερίας. Τέλος δε, καθορίζεται και η διαδικασία με την οποία θα εξοφληθούν οι ως άνω προμηθευτές. 
Στην παράγραφο 5 του άρθρου 3 προβλέπεται έκδοση κοινής υπουργικής απόφασης των Υπουργών Οικονομικών, Εργασίας και Κοινωνικής Ασφάλισης και Υγείας και Κοινωνικής Αλληλεγγύης για το ύψος του ποσού της έκπτωσης που θα αποδώσουν στον ΕΟΠΥΥ οι υπόλοιποι πάροχοι υπηρεσιών υγείας, εκτός των φαρμακοποιών, ενώ στην τελευταία παράγραφο υπ’ αριθμόν 6 τίθεται μια απαραίτητη προσθήκη στο νόμο λόγω της ένταξης στον ΕΟΠΥΥ και άλλων κλάδων υγείας, ασφαλιστικών ταμείων μετά την 1-4-2012. 
Ο Υπουργός, παράλληλα, προσέθεσε και μια προσθήκη στο ίδιο άρθρο, όπου απαιτείται και η σύμφωνη γνώμη του Διοικητικού Συμβουλίου του ΕΟΠΥΥ για τις ως άνω ρυθμίσεις, η οποία φυσικά είναι προς τη σωστή κατεύθυνση.
Τέλος, στο τελευταίο άρθρο ρυθμίζονται επακριβώς οι προϋποθέσεις της εξόφλησης των ληξιπρόθεσμων οφειλών προς τρίτους των νοσηλευτικών ιδρυμάτων ΕΣΥ, του Περιφερειακού Γενικού Νοσοκομείου «Παπαγεωργίου» της Θεσσαλονίκης και λοιπών φορέων Γενικής Κυβέρνησης που λειτουργούν υπό τη μορφή νομικών προσώπων δημοσίου δικαίου και νομικών προσώπων ιδιωτικού δικαίου και εποπτεύονται από το Υπουργείο Υγείας. 
Αυτό αφορά, επίσης και το «Αρεταίειο» Νοσοκομείο Αθηνών, το «Αιγινήτειο» Νοσοκομείο Αθηνών που υπάγονται στο Εθνικό Καποδιστριακό Πανεπιστήμιο Αθηνών, το ΝΙΜΤΣ και τα στρατιωτικά νοσοκομεία που έχουν προκύψει από την προμήθεια αγαθών και υπηρεσιών και μέχρι του ύψους των υφισταμένων οφειλών κατά την 31-12-2011. Ρυθμίζει, λοιπόν και όλες αυτές τις υποχρεώσεις, οι οποίες τελούν υπό την προϋπόθεση της παραίτησης των δικαιούχων από οποιαδήποτε άλλη αξίωση και οιονδήποτε ένδικο μέσο.
Κύριοι συνάδελφοι, όλα τα προαναφερθέντα προβλέπονται με γνώμονα την τακτοποίηση των υφιστάμενων δημοσιονομικών εκκρεμοτήτων και της γενικότερης τόνωσης της αγοράς, με δεδομένο ότι σήμερα υπάρχει σημαντική καθυστέρηση στην εξόφληση των προμηθευτών των νοσοκομείων, με αποτέλεσμα να δημιουργείται κίνδυνος άμεσης διακοπής εφοδιασμού των νοσηλευτικών ιδρυμάτων και διαταραχής της ομαλής λειτουργίας τους και της παροχής των υπηρεσιών τους.
Ελπίζω όλες οι Κοινοβουλευτικές Ομάδες να κατανοήσουν το πρόβλημα, το οποίο υπάρχει σήμερα στο χώρο της υγείας, στο χώρο των προμηθευτών και με αίσθημα ευθύνης –καθώς είναι μια πρόκληση στο συναίσθημα ευθύνης όλων μας- να δώσουμε μια λύση σ’ αυτό το θέμα, ώστε και το Υπουργείο Υγείας να μπορέσει να αντεπεξέλθει καλύτερα στο ρόλο του.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"92578"," Ευχαριστούμε και εμείς.
Το λόγο έχει η εισηγήτρια του ΣΥΡΙΖΑ-ΕΚΜ κ. Αγαθοπούλου για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92579"," Ευχαριστώ, κύριε Πρόεδρε.
Κυρίες και κύριοι συνάδελφοι, η Κυβέρνηση καθημερινά αποδεικνύει ότι πραγματικά είναι ικανή για όλα. 
Κύριε Υπουργέ, παρ’ όλο που χθες όλες οι πτέρυγες της Βουλής σας αποδοκίμασαν γιατί φέρατε ένα νομοσχέδιο στη Βουλή με τη μορφή του κατεπείγοντος –που μόνο κατεπείγουσες δεν μοιάζουν οι ρυθμίσεις του- σήμερα έρχεστε να φέρετε άλλες τέσσερις τροπολογίες. Παρ’ όλα αυτά, για το συγκεκριμένο νομοσχέδιο, για όλα τα άρθρα, χρειάζονται υπουργικές αποφάσεις που πρέπει να υπογραφούν μετά την ψήφιση του νομοσχεδίου. Αυτό αποδεικνύει ότι το νομοσχέδιο δεν είναι καθόλου κατεπείγον. Αν πάρουμε, μάλιστα, ως παράδειγμα τις ρυθμίσεις του άρθρου 2, του οποίου το περιεχόμενο τελευταία φορά θεσπίστηκε με νόμο το 1997 και αναμενόταν και τότε υπουργική απόφαση για την εφαρμογή του η οποία, όμως, δεν εκδόθηκε ποτέ, φοβόμαστε μήπως και οι σημερινές παραμείνουν στα αζήτητα.
Έχοντας, λοιπόν, ήδη λάβει τη χθεσινή κριτική περί παραβατικότητας, αλλά και περί αντισυνταγματικότητας συγκεκριμένων άρθρων, έρχεστε σήμερα να προσθέσετε στο εν λόγω νομοσχέδιο άλλες τέσσερις τροπολογίες, που φυσικά θα έπρεπε να είναι εκπρόθεσμες και είναι άσχετες με το θέμα. Η μια είναι του Υπουργείου Παιδείας, η άλλη αφορά τα τελωνεία, η άλλη το ΤΑΙΠΕΔ και η άλλη τον ΑΣΕΠ. Οι τρεις από αυτές δεν αφορούν καν το Υπουργείο Υγείας. Η μια, μάλιστα, του ΤΑΙΠΕΔ είναι η τροπολογία αυτή που αναγκάστηκε η Κυβέρνηση να αποσύρει στις αρχές του μήνα, διότι εισέπραξε πυρά από όλες τις πτέρυγες της Βουλής και αφορά την κοινοποίηση απόρρητων πληροφοριών των εταιρειών προς το ΤΑΙΠΕΔ.
Τι έχετε να πείτε γι’ αυτήν την πρακτική σας; Τι έχουν να πουν και τα άλλα κόμματα της Συγκυβέρνησης για τη συγκεκριμένη απαράδεκτη πρακτική; Η αλήθεια είναι ότι ο κύριος Υπουργός Οικονομικών την τήρησε τη δέσμευσή του ότι θα κατέθετε ξανά την τροπολογία για τα απόρρητα βελτιωμένη. Βλέπουμε ότι μετά από πολλή πίεση που σας ασκήθηκε την προηγούμενη φορά που συζητιόταν η συγκεκριμένη τροπολογία και από τη συνάδελφο Νάντια Βαλαβάνη, αλλά και από άλλους Βουλευτές του ΣΥΡΙΖΑ-ΕΚΜ, αναγκαστήκατε να συμπεριλάβετε στη ρύθμιση μια επιπλέον διατύπωση, ώστε να διασφαλίζονται τα απόρρητα στοιχεία που έχουν να κάνουν με την εθνική ασφάλεια.
Όμως και αυτό ήταν «για τα μάτια του κόσμου», γιατί από εκεί και πέρα, με τις δύο γραμμές που προσθέτετε τώρα, διασφαλίζονται; Ποια είναι τα στοιχεία που σχετίζονται με την εθνική ασφάλεια της χώρας για ένα λιμάνι ή για ένα αεροδρόμιο και ποια όχι; Είναι τόσο καλά οριοθετημένα, ώστε έτσι, ελαφρά τη καρδία να λέμε ότι μπορούμε να τα διασφαλίσουμε με δυο γραμμές; 
Λέω ξανά –κύριε Υπουργέ, πιστεύω ότι είναι πολύ σημαντικό το θέμα για να μην του δίνετε σημασία- ότι φέρνετε σε ένα κατεπείγον νομοσχέδιο μια τόσο σοβαρή τροπολογία και εμείς σαν ΣΥΡΙΖΑ- ΕΚΜ ζητάμε από όλες τις πτέρυγες της Βουλής να αναλάβουν τις ευθύνες τους ως προς την υπερψήφισή της. 
Επίσης, για την τροπολογία του Υπουργείου Παιδείας παραβιάσατε μια φορά το ν. 4076, γιατί ήταν υποχρεωτική η γνωμοδότηση της ΑΔΙΠ, την οποία δεν την πήρατε ποτέ. Και τώρα μειώνετε το χρόνο γνωμοδότησης, προκειμένου να προχωρήσετε σε fast track συγχωνεύσεις και καταργήσεις ιδρυμάτων, χωρίς ουσιαστικό διάλογο με την ακαδημαϊκή κοινότητα και τις τοπικές κοινωνίες, διότι αυτό που κρύβεται από πίσω είναι η μνημονιακή σας υποχρέωση να μειώσετε άμεσα τις δαπάνες στην ανώτατη εκπαίδευση μέσω των συγχωνεύσεων κατά 67 εκατομμύρια ευρώ περίπου.
Εμείς, αντί για διαδικασίες fast track ζητάμε την απόσυρση του σχεδίου ΑΘΗΝΑ, αίτημα το οποίο έχουν σήμερα φοιτητές και καθηγητές των ΤΕΙ όλης της χώρας με την κινητοποίησή τους. Ζητάμε να υπάρξει ουσιαστική συζήτηση που μπορεί να αποτρέψει τον ανορθολογισμό που εσείς δημιουργήσατε.
Ζητούμε, λοιπόν, από την Κυβέρνηση να αποσυρθούν τώρα όλες οι εκπρόθεσμες τροπολογίες που προσπαθείτε να περάσετε σε ένα κατεπείγον νομοσχέδιο, με ό,τι αυτό συνεπάγεται. Αν αυτό δεν συμβεί, εμείς είμαστε υποχρεωμένοι να καταθέσουμε ονομαστική ψηφοφορία.
Όσον αφορά το σχέδιο νόμου για την υγεία, ας ξεκινήσουμε από τις ληξιπρόθεσμες οφειλές. Όσον αφορά τις ληξιπρόθεσμες οφειλές των νοσοκομείων προς τους προμηθευτές, που πάτε να ρυθμίσετε με το παρόν νομοσχέδιο, αλλά και του ΕΟΠΥΥ προς τα νοσοκομεία, τους φαρμακοποιούς και άλλους παρόχους υγείας μόνο για το 2011, σας λέμε για άλλη μια φορά ότι μόνο «τρύπες μπαλώνετε» και δεν πρόκειται να διασώσετε έτσι τη δημόσια υγεία. 
Μόλις χθες, ο Αναπληρωτής Υπουργός κ. Σαλμάς ανακοίνωσε μείωση 1,1 δισεκατομμύρια ευρώ των δαπανών του ΕΟΠΥΥ και πριν λίγες ημέρες, στις 20.2.2013, εκδόθηκε η πρώτη τροποποίηση του προϋπολογισμού του ΕΟΠΥΥ. Δεν πέρασαν ούτε είκοσι μέρες από την αρχική έκδοσή του και ήδη δημοσιεύεται η πρώτη τροποποίηση, πράγμα που  σημαίνει ότι παραδέχεστε πως τα νούμερα δεν βγαίνουν. Ο ΕΟΠΥΥ καταρρέει και μαζί του καταρρέει και όλο το ΕΣΥ. Παρεμπιπτόντως, πέρυσι οι τροποποιήσεις είχαν ξεκινήσει τον Απρίλιο και φθάσαμε στο τέλος του έτους να έχουμε οκτώ. Φαντάζεστε τώρα πόσες αλλαγές θα υποστεί ο πολύπαθος προϋπολογισμός του πολύπαθου ΕΟΠΥΥ μέχρι το τέλος του έτους. Πολλές!","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"92580"," Θα σας πω γιατί. Διότι δεν ξέρετε γιατί γίνονται οι αλλαγές στον προϋπολογισμό.","ΑΝΔΡΕΑΣ ΛΥΚΟΥΡΕΝΤΖΟΣ",288
"92581"," Γι’ αυτό είμαστε εδώ, κύριε Υπουργέ, για να σας ακούσουμε.
Πρέπει το Υπουργείο να κατανοήσει ότι τόσο ο ΕΟΠΥΥ, αλλά και όλο  το Εθνικό Σύστημα Υγείας βρίσκονται υπό πλήρη κατάρρευση και αν δεν λάβει άμεσα μέτρα πραγματικής ανασυγκρότησής τους και όχι απλής υπακοής στους δανειστές, δεν λύνεται το πρόβλημα, απλά μετατοπίζεται για λίγο αργότερα.
Χθες ζητήσαμε μία απάντηση -σχετικά με τις ρυθμίσεις του άρθρου 1- σε τι ποσοστό που χρεώνει το νοσοκομείο τους προμηθευτές, καλύπτεται  και αν αυτός ο συμψηφισμός θα βοηθήσει στην ομαλή επανατροφοδότηση των νοσοκομείων με φάρμακα και απαραίτητο υγειονομικό υλικό. Διότι αυτό αφορά σήμερα τη μεγαλύτερη μερίδα του πληθυσμού. Ξέρετε πολύ καλά ότι ούτε το 1/10 των οφειλών δεν καλύπτεται με το συμψηφισμό που προωθείτε.
Υπό άλλες προϋποθέσεις, θα λέγαμε ότι είναι ένα πρώτο βήμα για την επίλυση των χρεών. Όμως, στη συγκεκριμένη συγκυρία είμαστε σίγουροι ότι δεν πρόκειται να υπάρξει επόμενο βήμα, ακόμα και αν το επιβάλλουν οι δανειστές μας, γιατί πολύ απλά δεν υπάρχουν λεφτά.
Όσον αφορά το άρθρο 2, κρατάμε αυτό που είπαμε χθες περί «λευκής επιταγής» της Βουλής στην Κυβέρνηση να νομοθετεί για μείζονος σημασίας θέματα, όπως αυτό των όρων και προϋποθέσεων για την απασχόληση αποκλειστικών νοσοκόμων στα νοσοκομεία και προσθέτουμε και την τεκμηρίωση της Επιστημονικής Υπηρεσίας της Βουλής, η οποία διευκρινίζει την αντισυνταγματικότητα που έγκειται στο να νομοθετεί ο Υπουργός για τις κύριες και ουσιώδεις ρυθμίσεις στην ακολουθητέα διαδικασία επιλογής προσωπικού.
Βέβαια εχθές, κύριε Υπουργέ, ακούσαμε και το αμίμητο, δηλαδή ότι οι αποκλειστικές νοσοκόμες αποτελούν κομμάτι της παράδοσής μας και γι’ αυτό τις διατηρούμε. Εκτός όμως από κομμάτι της ελληνικής παράδοσης, είναι και μέρος ενός κυκλώματος διαπλοκής, παραοικονομίας, εκμετάλλευσης και παράνομης εργασίας που δεν φαίνεται να σας απασχολεί ιδιαίτερα.
Είναι ιδιαίτερα ανησυχητικό ότι εμμέσως πλην σαφώς η πολιτεία δεν προβλέπει καμμία ρύθμιση για την αντιμετώπιση του φαινομένου, τη στιγμή μάλιστα που οι ανεπάρκειες σε νοσηλευτικό προσωπικό σε όλα τα νοσοκομεία της χώρας αγγίζουν ιστορικά επίπεδα. Στις είκοσι οκτώ απολύσεις γίνεται μία πρόσληψη.
Εκφράζουμε, λοιπόν, το φόβο ότι πλάι στην ιδιωτικοποίηση των περιφερειακών υπηρεσιών των νοσοκομείων –βλέπε καθαριότητα, εστίαση κ.λπ.- ο κλάδος των νοσηλευτών έχει μπει στο στόχαστρο της τρόικας εσωτερικού και εξωτερικού με εγγύς στόχο την πλήρη απελευθέρωση ή ιδιωτικοποίηση –μπορείτε να το πείτε όπως θέλετε- της εργασίας των νοσηλευτών στα δημόσια νοσοκομεία. Αν δεν είναι αυτό, τότε γιατί διαιωνίζετε μια κατάσταση η οποία μόνο ζημιώνει οικονομικά το κράτος, αλλά και τον πολίτη, ο οποίος καλείται να πληρώσει εξωφρενικά ποσά σε αυτά τα κυκλώματα; 
Κύριε Υπουργέ, θεωρούμε ότι θα πρέπει να αποσύρετε το συγκεκριμένο άρθρο. Διαφορετικά, θα πρέπει να εισάγετε τουλάχιστον τους βασικούς όρους και τις προϋποθέσεις της επιλογής αυτού του προσωπικού, όπως γνωμοδοτεί και η Επιστημονική Υπηρεσία της Βουλής. Είναι αδιανόητο να θέλετε να συγκεντρώσετε όλες τις εξουσίες στα χέρια σας, νομοθετική, εκτελεστική και να δούμε πόσο ακόμα θα προχωρήσετε.
Και ερχόμαστε τώρα να μιλήσουμε και για τα δύο άλλα άρθρα που ρυθμίζουν τα χρέη του ΕΟΠΥΥ προς τους παρόχους υγείας, όπως επίσης ρυθμίζουν –στην ουσία διαγράφουν- τα χρέη του ΕΟΠΥΥ προς τα νοσοκομεία της χώρας.
Όσον αφορά τις οφειλές του ΕΟΠΥΥ προς γιατρούς και φαρμακοποιούς, μας λέτε ότι εκτός από το κούρεμα που πρέπει να επωμιστούν, σχεδόν μετά από δύο χρόνια που έχουν να πάρουν αυτά τα λεφτά, τους ζητάτε να παραιτηθούν και από κάθε άλλη αξίωση, όπως είναι οι τόκοι υπερημερίας και τα ένδικα μέσα, προκειμένου να πληρωθούν. Και αν αυτό δεν είναι ωμός εκβιασμός και καταπάτηση θεμελιωδών δικαιωμάτων, τότε τι είναι; Απαντάτε ότι γίνεται, προκειμένου να μην επιβαρυνθεί επιπλέον το δημόσιο. Αν το δημόσιο ήταν συνεπές στις υποχρεώσεις του, δεν θα είχατε τέτοιες αγωνίες.
Άρα, αντί να καταργείτε ένα-ένα τα δικαιώματα των εργαζομένων στο όνομα της προστασίας του δημοσίου, προσπαθήστε να δείτε το δάσος και να σταματήσετε να ασχολείστε με το δέντρο.
Διαγράφετε όλα τα χρέη του ΕΟΠΥΥ προς τα νοσοκομεία για  το 2011. Ποιον εξυπηρετεί αυτή η ρύθμιση; Άραγε, δείχνουμε τυφλή πειθαρχία στους δανειστές μας; Και τι γίνεται με την ήδη εξαθλιωμένη και υποβιβασμένη δημόσια περίθαλψη; Θα αφήσουμε να παραδοθεί στα χέρια των ιδιωτών; Αυτό μας αφορά καθόλου; 
Κύριε Υπουργέ, σταματήστε να τα βάζετε με τον εύκολο αντίπαλο, τον εργαζόμενο, τον ασθενή, τον ανασφάλιστο. Σταματήστε να παίρνετε από αυτούς που δεν έχουν και να τους κουρεύετε τα ήδη κουρεμένα ποσά, που τους χρωστάτε από το 2011 και κάντε μία προσπάθεια να εξαντλήσετε το διαπραγματευτικό σας ρόλο στο χρέος μας προς τους δανειστές. Εκεί δείξτε τη γενναιότητά σας και εκεί διεκδικήστε ένα γενναίο κούρεμα. Είστε Κυβέρνηση του ελληνικού λαού και όχι το δεξί χέρι της τρόικας. Αυτό φαίνεται να το ξεχνάτε. Όμως, εμείς είμαστε εδώ για να σας  το θυμίζουμε συνέχεια.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",4
"92582"," Ευχαριστούμε και εμείς την κ. Αγαθοπούλου.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, είκοσι δύο μαθητές και μαθήτριες και δύο συνοδοί εκπαιδευτικοί από το Γενικό Λύκειο Μαραθώνα, οι οποίοι πραγματοποιούν επίσκεψη στη Βουλή.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο ειδικός αγορητής του ΠΑΣΟΚ, κ. Συμεών Κεδίκογλου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92583"," Ευχαριστώ, κύριε  Πρόεδρε.
Γίνεται αντιληπτό ότι αν δεν νομοθετήσουμε, θα έρθουμε πράγματι αντιμέτωποι με τη διατάραξη της ομαλής λειτουργίας των νοσοκομείων. Υπάρχει πραγματικά καθυστέρηση στην εξόφληση των προμηθευτών και δημιουργείται κίνδυνος διακοπής του εφοδιασμού των νοσοκομείων, σύμφωνα και με την αιτιολογική έκθεση.
Την ίδια στιγμή, όμως, γίνεται αντιληπτό ότι δεν υπάρχει σχεδιασμός. Τακτοποιούμε «στο παρά πέντε» ό,τι είναι έτοιμο να ξεσπάσει σαν κρίση. Φέρνουμε κάτι σαν κατεπείγον, τη στιγμή που πράγματι είναι κατεπείγον, με τη λογική ότι θα έπρεπε από χθες να έχουμε ρυθμίσει αυτά τα θέματα. Όμως, όταν η Βουλή υπολειτουργεί και ουσιαστικά κάθε μέρα κυρώνει συμβάσεις ή πράξεις νομοθετικού περιεχομένου, δεν καταλαβαίνω γιατί δεν υπήρχε χρονικός σχεδιασμός από την πλευρά του Υπουργείου, ώστε αυτές οι διατάξεις να έχουν έρθει ακόμα και ένα μήνα πιο πριν. Εν πάση περιπτώσει, θα συζητήσουμε τις διατάξεις αυτές.
Αυτό όμως που σε καμμία περίπτωση δεν γίνεται αντιληπτό είναι γιατί και πώς με αυτές τις τέσσερις διατάξεις υπήρχε, όπως είδαμε, αρχικά ο σκοπός να έρθουν δεκαέξι άλλα άρθρα άλλων Υπουργείων με το ίδιο σχέδιο νόμου. Συγκεκριμένα, θα ερχόταν πέντε από το Υπουργείο Ανάπτυξης, δύο από το Υπουργείο Οικονομικών, ένα από το Υπουργείο Εξωτερικών, τρία από το Υπουργείο Περιβάλλοντος, ένα από το Υπουργείο Δικαιοσύνης, ένα από το Υπουργείο Διοικητικής Μεταρρύθμισης, ένα από το Υπουργείο Παιδείας, ένα από το Υπουργείο Αγροτικής Ανάπτυξης και Τροφίμων και ένα από το Υπουργείο Προστασίας του Πολίτη. Και ενδεχομένως, δεν πρέπει να μείνει εκτός και κανένα άλλο Υπουργείο και μάλιστα, με τη διαδικασία του κατεπείγοντος. 
Η Κοινοβουλευτική Ομάδα του ΠΑΣΟΚ έβαλε φρένο σ’ αυτή τη διαδικασία, διαφυλάσσοντας στοιχειωδώς την κοινοβουλευτική τάξη. Και δυστυχώς, σήμερα το πρωί μαθαίνω ότι ήρθαν τέσσερις καινούργιες τροπολογίες, τις οποίες εγώ δεν είμαι υπεράνθρωπος για να τις έχω ήδη μελετήσει. Άλλωστε, για να είμαι ειλικρινής, δεν θα μπορούσα να τις έχω μελετήσει σε ένα τόσο σύντομο χρονικό διάστημα. Για το λόγο αυτό, δεν θα μπω στην ουσία τους, αλλά θα μιλήσω για θέματα αρχής. Νομίζω ότι χθες είχαμε μια συζήτηση στην επιτροπή μέχρι αργά το απόγευμα. Αν μη τι άλλο, θα μπορούσαμε να είχαμε ενημερωθεί. Αντ’ αυτού, ερχόμαστε σήμερα το πρωί πραγματικά «στο παρά ένα» για να ενημερωθούμε για τις τέσσερις τροπολογίες. 
Έχω, λοιπόν, να πω ότι όσον αφορά την τροπολογία που έχει σχέση με το Υπουργείο Υγείας, την κατανοούμε και την αποδεχόμαστε.
Όσον αφορά την τροπολογία που έχει να κάνει με τα τελωνειακά θέματα και επειδή γνωρίζουμε ότι αύριο ο Πρωθυπουργός έχει μια σοβαρή συνάντηση με την «COSCO» για θέματα που είναι παρεμπίπτοντα, θα τη δεχτούμε, γιατί είμαστε σε μια κατάσταση εκτάκτου ανάγκης και κρίσης.
Όσον αφορά τώρα τις άλλες τροπολογίες που είναι τελείως άσχετες και αφορούν το ΤΑΙΠΕΔ ή το Υπουργείο Παιδείας ή οτιδήποτε άλλο, εμείς επιφυλασσόμαστε. Δεν μπορούμε να τις δεχθούμε, γιατί θα πρέπει κάποτε και οι Υπουργοί να μάθουν ότι πρέπει να κάνουν σωστά τη δουλειά τους. Δεν μπορούν να έρχονται την τελευταία στιγμή και –με συγχωρείτε για την έκφραση- όποια ώρα «καπνίσει» στον καθένα και να υποχρεωνόμαστε να κυρώσουμε κάποιες τροπολογίες «στο παρά πέντε». Θα πρέπει να σταματήσει αυτή η διαδικασία και να καταλάβουν κάποτε και οι Υπουργοί ότι υπάρχουν κάποιοι που λένε «όχι». Να ξέρετε ότι όσο είμαι εγώ εισηγητής, τουλάχιστον δεν θα δέχομαι τέτοιου είδους κόλπα.
Έρχομαι τώρα στην ουσία των άρθρων που μας αφορούν. Με τη διάταξη του άρθρου 1 δίνεται η δυνατότητα στον ΕΟΠΥΥ να μεταβιβάσει προς τα νοσοκομεία ποσά που του χρωστούν οι φαρμακευτικές εταιρείες ή οι κάτοχοι άδειας κυκλοφορίας φαρμακευτικών σκευασμάτων –οι γνωστοί ΚΑΚ- ή το rebate που οφείλουν οι ΚΑΚ και πληρώνουν στον ΕΟΠΥΥ. Τα χρεωστούμενα ποσά ή το rebate είναι μετά τον συμψηφισμό ανάμεσα σε ΕΟΠΥΥ και φαρμακευτικές ή ΚΑΚ. Τα ποσά που μεταβιβάζονται από τον ΕΟΠΥΥ προς τα νοσοκομεία αφορούν κάλυψη της νοσηλευτικής φαρμακευτικής δαπάνης του ίδιου προς τα νοσηλευτικά ιδρύματα. 
Με κοινή απόφαση των Υπουργών Υγείας και Οικονομικών καθορίζονται τα ποσά που κάθε φορά εκχωρούνται ή και συμψηφίζονται. Βεβαίως, η ρύθμιση είναι λογική, γιατί με αυτόν τον τρόπο είναι πιο σίγουρη η είσπραξη του rebate με τον συμψηφισμό των αμοιβαίων απαιτήσεων μεταξύ ΕΟΠΥΥ-φαρμακευτικών εταιρειών ή ΚΑΚ και νοσοκομείων. Με το συμψηφισμό των αμοιβαίων απαιτήσεων μεταξύ ΕΟΠΥΥ-φαρμακευτικών ΚΑΚ και νοσοκομείων αποτρέπεται η συσσώρευση χρεών, με ό,τι αυτό μπορεί να σημαίνει με τις υπερημερίες. Είναι μία ρύθμιση που υπαγορεύεται από την κοινή λογική.
Όσον αφορά το άρθρο 2, εδώ ουσιαστικά αλλάζουμε το προηγούμενο καθεστώς με τη μη ένταξη της διάταξης στον εσωτερικό κανονισμό των νοσοκομείων, που και με το νόμο του 1997 προβλεπόταν η ρύθμιση της προσφοράς υπηρεσιών από αποκλειστικές νοσοκόμες με υπουργική απόφαση που θα ενσωματωνόταν  στον εσωτερικό κανονισμό του Υπουργείου, πράγμα που δεν έγινε εδώ και δεκαέξι χρόνια. Βεβαίως, είχαμε διάφορες εγκυκλίους, που τώρα όλες αυτές ενοποιούνται και ενσωματώνονται, κάτι που είναι θετικό.
Δεύτερον, δημιουργείται το μητρώο αποκλειστικών νοσοκόμων με σκοπό την αντιμετώπιση των φαινομένων «μαύρης» εργασίας. Τι γίνεται τώρα εδώ; Ρυθμίζονται τα ζητήματα που αφορούν την απασχόληση των αποκλειστικών νοσοκόμων εντός των νοσοκομείων της χώρας και ρυθμίζονταν μέχρι σήμερα ανεπαρκώς, δημιουργώντας πράγματι νομικές παρερμηνείες αναφορικά με το ρόλο τους και τους όρους και προϋποθέσεις επιλογής τους, καθώς και τις προϋποθέσεις παροχής των υπηρεσιών τους σε νοσηλευόμενους ασθενείς.
Με την παρούσα διάταξη καθορίζεται ρητά ο ρόλος τους, η ατομική και αποκλειστική τους ευθύνη για την παροχή υπηρεσιών, ο τρόπος κάλυψης της δαπάνης απασχόλησης αποκλειστικά ή από τον ασθενή ή από τους οικείους του ή από τον ασφαλιστικό του φορέα, ενώ προβλέπεται υπουργική απόφαση για τη ρύθμιση κάθε αναγκαίας λεπτομέρειας σχετικά με τους όρους και τις προϋποθέσεις προσφοράς των υπηρεσιών. Θα περιμένουμε όταν έρθει και η υπουργική απόφαση να τη δούμε και να τη συζητήσουμε, όπως δεσμεύτηκε χθες ρητά και ο Υπουργός στην επιτροπή. 
Άκουσα από πλευράς ΣΥΡΙΖΑ να λένε ότι είναι μία απόπειρα ιδιωτικοποίησης της υγείας. Νομίζω ότι θα πρέπει να έχουμε τα μάτια ανοιχτά. Δυστυχώς, αυτό το καθεστώς δεν είναι τώρα πρώτη φορά που υπάρχει. Εδώ και πολλά χρόνια υπάρχει ένα καθεστώς, το οποίο δρούσε ανεξέλεγκτα. Καλό είναι τουλάχιστον να βάλουμε κάποιους κανόνες.
Και επειδή άκουσα και την προηγούμενη εισηγήτρια να μιλάει για αντισυνταγματικότητα, νομίζω ότι αυτό θα πρέπει να χρησιμοποιείται με φειδώ. Δεν μπορεί σε κάθε νομοσχέδιο που έρχεται να μιλάμε για «αντισυνταγματικό και αντισυνταγματικό», γιατί πραγματικά κάποια στιγμή θα έρθει η αντισυνταγματικότητα και κανένας δεν θα μας παίρνει σοβαρά.
Σημαντική τομή του συγκεκριμένου άρθρου είναι η δημιουργία και τήρηση μητρώου αποκλειστικών νοσοκόμων σε κάθε υγειονομική περιφέρεια -και γίνεται σε περιφέρεια, για να μπορεί να υπάρχει κινητικότητα από τις αποκλειστικές, να πηγαίνουν και σε άλλα νοσοκομεία- και υποχρεωτική εγγραφή σε αυτό κάθε αποκλειστικής νοσοκόμας ή αποκλειστικού νοσοκόμου ως αναγκαία προϋπόθεση για την απασχόλησή του σε νοσοκομείο ή ιδιωτική κλινική της εν λόγω υγειονομικής περιφέρειας.
Πράγματι, για πρώτη φορά προβλέπεται κάτι τέτοιο και η εν λόγω διάταξη κινείται σίγουρα σε μια θετική κατεύθυνση, καθώς πατάσσει τα φαινόμενα παράνομης απασχόλησης ατόμων, που δεν πληρούν καν τις προϋποθέσεις άσκησης της εν λόγω υπηρεσίας. Ξέρουμε ότι στο παρελθόν πολλά άτομα δυστυχώς, ακόμα χωρίς να έχουν και  τα απαραίτητα προσόντα, με αποτέλεσμα να είναι επικίνδυνα για τους ασθενείς, ασκούσαν αυτό το λειτούργημα.
Θυμίζω ότι τον Ιανουάριο του 2013 οι έλεγχοι του ΙΚΑ αποκάλυψαν κύκλωμα προώθησης παράνομων αποκλειστικών νοσοκόμων σε μεγάλα νοσοκομεία της χώρας και το δημόσιο να χάνει τεράστια ποσά. Η ζημιά όπου υπόκειται το ΙΚΑ γενικά από τη «μαύρη» εργασία ανέρχεται στα 1,2 δισεκατομμύρια ευρώ, ενώ η ταρίφα για τις παράνομες αποκλειστικές είναι 50 ευρώ για οκτώ με δώδεκα ώρες, την ίδια ώρα που η μεικτή αμοιβή των νόμιμων νοσοκόμων είναι 78 ευρώ το οκτάωρο.
Όσον αφορά το άρθρο 3, με την προτεινόμενη διάταξη δίνεται στον ΕΟΠΥΥ η δυνατότητα αποπληρωμής των υφιστάμενων κατά την 31η Δεκεμβρίου 2011 ληξιπρόθεσμων οφειλών προς τα φαρμακεία και λοιπούς συμβεβλημένους ιδιώτες παρόχους υπηρεσιών υγείας, με τη διαδικασία των προκαταβολών. Η εν λόγω ρύθμιση αναμένεται να επιταχύνει σημαντικά την καταβολή των οφειλόμενων ποσών στους ως άνω ενδιαφερομένους και έτσι να αποπληρωθούν άμεσα οι ληξιπρόθεσμες οφειλές, με δεδομένο ότι τούτο αποτελεί και υποχρέωση έναντι των εταίρων μας. 
Επιπλέον, παρέχει τη δυνατότητα υιοθέτησης της ως άνω διαδικασίας εξόφλησης και για τις απλήρωτες υποχρεώσεις του Οργανισμού, για τις οποίες έχουν ήδη εκδοθεί τα απαιτούμενα παραστατικά κατά το χρονικό διάστημα 1-11-2011 μέχρι 31-12-2011, υπό τις προϋποθέσεις βεβαίως που ορίζονται στις παραγράφους 2 και 4. 
Είναι απαραίτητη η διάταξη και κινείται στη σωστή κατεύθυνση, εξαιτίας της μεταφοράς και ένταξης στον ΕΟΠΥΥ κι άλλων κλάδων υγείας ασφαλιστικών ταμείων μετά την 1-4-2012, όσο και στη βάση της ορθής εξόφλησης, δηλαδή να εξοφληθούν μόνο οι οφειλές, που έχουν νόμιμα παραστατικά κι όχι άλλες οφειλές όπως έχει συμβεί στο παρελθόν.
Στη συνέχεια, η διάταξη ρυθμίζει τις προϋποθέσεις βάσει των οποίων θα γίνει η εξόφληση και είναι: πρώτον, εφόσον παρασχεθεί έκπτωση επί της συναλλακτικής αξίας, η οποία προκειμένου περί οφειλών προς τα φαρμακεία ορίζεται σε ποσοστό 3,5%, λόγω και του ν. 4038 -ποσοστό που απ’ ό,τι ξέρουμε έχουν αποδεχτεί τα φαρμακεία- επί της αξίας των χορηγηθέντων φαρμάκων με προσκόμιση στον ΕΟΠΥΥ πιστωτικών τιμολογίων και δεύτερον, εφόσον οι δικαιούχοι παραιτηθούν από οποιαδήποτε άλλη αξίωση και ένδικο μέσο, συμπεριλαμβανομένων και των τόκων υπερημερίας.
Έχουμε, λοιπόν, ένα κούρεμα εδώ, το οποίο όμως, όπως ξέρουμε, είναι δεκτό από τους φαρμακοποιούς.
Όπως είπα, η εν λόγω ρύθμιση κρίνεται επιβεβλημένη, προκειμένου να διευκολυνθεί η ολοκλήρωση της διαδικασίας για την εκκαθάριση των ληξιπρόθεσμων οφειλών των προαναφερομένων φορέων, η οποία ήδη βρίσκεται σε εξέλιξη.
Πάω στο άρθρο 4. Με την παρούσα διάταξη ρυθμίζονται οι προϋποθέσεις εξόφλησης των ληξιπρόθεσμων οφειλών προς τρίτους των νοσηλευτικών ιδρυμάτων του ΕΣΥ, του Νοσοκομείου «Παπαγεωργίου», των λοιπών φορέων Γενικής Κυβέρνησης που λειτουργούν είτε με τη μορφή νομικών προσώπων ιδιωτικού ή δημοσίου δικαίου και εποπτεύονται από το Υπουργείο Υγείας, το «Αιγινήτειο» Νοσοκομείο, το «Αρεταίειο» Νοσοκομείο, το ΝΙΜΤΣ, στρατιωτικών νοσοκομείων. Η εξόφληση των οφειλών αυτών πραγματοποιείται εφόσον οι δικαιούχοι παραιτούνται από οποιαδήποτε άλλη αξίωση και από ένδικα μέσα, συμπεριλαμβανομένων τόκων υπερημερίας, με σκοπό την τακτοποίηση των υφιστάμενων δημοσιονομικών εκκρεμοτήτων, την άρση του αδιεξόδου, την αποφυγή άσκοπων δικαστικών διενέξεων -γιατί καταλαβαίνετε ότι εάν δεν παραιτούνταν και μπαίναμε σε μία τέτοια διαδικασία, αυτό θα ήταν φοβερά χρονοβόρο- και τέταρτον, την τόνωση της αγοράς υπό τις παρούσες δυσμενείς οικονομικές συνθήκες, με την παροχή της ανάλογης ρευστότητας προς τους δικαιούχους επιχειρηματίες. 
Βεβαίως, στην ουσία έχουμε κούρεμα εδώ πάλι των χρεών των νοσοκομείων προς τους προμηθευτές. Σ’ αυτό το θέμα δεν ξέρω κατά πόσον έχουμε τη σύμφωνη γνώμη των προμηθευτών. Ξέρουμε το «πάρτι» που υπήρχε στο χώρο της προμήθειας τα προηγούμενα χρόνια, όμως καλό είναι να λάβουμε υπ’ όψιν και τις δικές τους αντιδράσεις. Απ’ ό,τι είδα και στις εφημερίδες από διάφορα δημοσιεύματα, γίνεται εμφανής η δυσφορία και η έντονη αντίδραση των προμηθευτών. Βολές για το κούρεμα στις οφειλές του δημοσίου για ιατροτεχνολογικά προϊόντα εξαπέλυσε ο Σύνδεσμος Ελλήνων Προμηθευτών Επιστημών και Υγείας με τα δημοσιεύματα που θέλουν το Υπουργείο Οικονομικών να προχωρά σ’ αυτήν τη νέα ρύθμιση.
Το νέο κούρεμα για τις οφειλές που ξεπερνούν το 1,8 δισεκατομμύριο ευρώ κινητοποιεί το Σύνδεσμο και σε ανακοίνωσή του τόνιζε ότι από έρευνα που έγινε πρόσφατα μεταξύ των μελών του Συνδέσμου, το 22% των οφειλών προέρχεται από χρεώσεις πριν από το 2010, το 6% από το 2010 και το 14% τουλάχιστον από τις πωλήσεις του 2011.
Επίσης, το ΔΣ του ΣΕΠ Επιστημών και Υγείας έκανε λόγο για μεγάλο «κούρεμα», της τάξεως του 15%, που θα έχει σαν άμεση συνέπεια χάσιμο για πάρα πολλές θέσεις εργαζομένων και αυτό είναι κάτι που θα ήθελα να αναφέρουμε στη Βουλή, για να έχουμε και την απάντηση του Υπουργού.
Εν πάση περιπτώσει, σε γενικές γραμμές είμαστε σύμφωνοι με τις διατάξεις. Θα έπρεπε κάποια στιγμή και πρέπει να βάλουμε μόνιμες διαδικασίες σ’ όλες αυτές τις καταστάσεις, για να μην ερχόμαστε στο παρά πέντε να ρυθμίζουμε και να φέρνουμε διατάξεις για θέματα παρελθόντων ετών. 
Δυσφορούμε με τη διαδικασία και για τις τροπολογίες, όπως σας είπαμε, και θα υπερψηφίσουμε τα άρθρα όπως τα έθεσε το Υπουργείο. 
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΣΥΜΕΩΝ ΚΕΔΙΚΟΓΛΟΥ",219
"92584"," Ευχαριστούμε κι εμείς.
Ο κ. Μελάς έχει το λόγο.
ΕΙΡΗΝΗ –","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92585"," Κύριε Πρόεδρε, μία διευκρίνιση μπορώ να κάνω για ένα λεπτό;","ΕΛΕΝΗ ΑΓΑΘΟΠΟΥΛΟΥ",4
"92586"," Στη δευτερολογία σας.
ΕΙΡΗΝΗ –","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92587"," Είναι για κάτι που ακούστηκε…","ΕΛΕΝΗ ΑΓΑΘΟΠΟΥΛΟΥ",4
"92588"," Με την άδεια του Σώματος, αν είναι για ένα λεπτό, κάντε την.
ΕΙΡΗΝΗ –","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92589"," Ευχαριστώ πολύ. 
Επειδή ακούστηκε από τον εκπρόσωπο του ΠΑΣΟΚ ότι χρησιμοποιούμε αβίαστα και χωρίς να ελέγχουμε τον όρο «αντισυνταγματικότητα», εάν είχατε διαβάσει την έκθεση της Επιστημονικής Επιτροπής της Βουλής, θα βλέπατε ότι επί του άρθρου 2 λέει ακριβώς αυτά που είπαμε κι εμείς. 
Δηλαδή, παρατηρείται ότι παραβιάζεται το άρθρο 43 του Συντάγματος, το οποίο κατ’ εξαίρεση δίνει αρμοδιότητες τέτοιου είδους μόνο στον Πρόεδρο της Δημοκρατίας. Και τελειώνει λέγοντας ότι «Υπό το φως των ανωτέρω, προβληματισμός γεννάται ως προς την παρεχόμενη σε άλλο, πλην του Προέδρου της Δημοκρατίας, όργανο της διοίκησης, εξουσιοδότηση προς ρύθμιση θεμάτων που αφορούν ιδίως τα προσόντα και τις διαδικασίες επιλογής των αποκλειστικών νοσοκόμων από τους ενδιαφερόμενους». Αυτά για να μην υπάρχουν παρεξηγήσεις.","ΕΛΕΝΗ ΑΓΑΘΟΠΟΥΛΟΥ",4
"92590"," Κανονικά -για άλλη μια φορά το λέω, επειδή είστε νέα Βουλευτής- αυτό δεν μπορούσε τώρα να λεχθεί, διότι είναι άποψη και ο κ. Κεδίκογλου μπορεί να ζητήσει το λόγο για να απαντήσει. Όμως βλέπω την κατανόησή του. Οπότε μπορείτε άλλη φορά στη δευτερολογία, εσείς ή άλλος συνάδελφος, να το καλύψετε αυτό το θέμα, επειδή είναι θέμα ουσίας και προκαλείται μία συζήτηση.
Ο κ. Μελάς έχει το λόγο για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92591"," Κύριε Πρόεδρε, κυρίες και κύριοι συνάδελφοι. Συζητούμε ένα νομοσχέδιο που εισάγεται με τη διαδικασία του κατεπείγοντος και στην αρμόδια Διαρκή Επιτροπή και στην Ολομέλεια. 
Εάν αυτό συνέβαινε για να προσφέρει ουσιαστική θεραπεία στο χώρο της υγείας, θα συμφωνούσα με την κατεπείγουσα διαδικασία. Όμως η πραγματικότητα είναι, ότι, το νομοσχέδιο αυτό αποτελεί σταγόνα στον ωκεανό για την επίλυση των πολλαπλών προβλημάτων στο χώρο της υγείας. 
Ενώ η περίθαλψη και γενικά η υγεία των Ελλήνων επιβάλλεται να αποτελούν υψίστη προτεραιότητα για την πολιτεία, δυστυχώς, έχουν υποβαθμιστεί πάρα πολύ. Λόγω της υποβάθμισης αυτής οι ασθενείς -μισθωτοί, συνταξιούχοι, άνεργοι, άτομα με ειδικές ανάγκες- αναγκάζονται να ταλαιπωρούνται και πέραν της ταλαιπωρίας τους να βάζουν το χέρι στην τσέπη, προκειμένου να πληρώσουν ιατρούς, εξετάσεις, φάρμακα, ακόμη και τηλεφωνικά ραντεβού, τη στιγμή που η τσέπη τους είναι άδεια.
Το χειρότερο φυσικά, λόγω της κατάρρευσης του συστήματος υγείας, είναι ότι χάνονται ανθρώπινες ζωές. Θλιβερό παράδειγμα είναι, από στατιστικές που έχουν γίνει, ότι λόγω της μη λειτουργίας των εκατόν πενήντα επτά κλινών σε μονάδες εντατικής θεραπείας στην Περιφέρεια Αττικής, χίλιοι συνάνθρωποί μας το χρόνο χάνουν τη ζωή τους. 
Θα χαιρόμουν, κύριε Υπουργέ, να φέρνατε ένα νομοσχέδιο που να βελτίωνε πραγματικά, ουσιαστικά, τις παρεχόμενες υπηρεσίες υγείας προς τους πολίτες, διότι η υγεία –και πιστεύω ότι συμφωνείτε όλοι- είναι το πολυτιμότερο αγαθό. 
Όσον αφορά τα άρθρα του νομοσχεδίου, με το άρθρο 1 παρέχεται η δυνατότητα στον ΕΟΠΥΥ να εκχωρεί προς τα νοσοκομεία απαιτήσεις που έχει έναντι φαρμακευτικών εταιρειών και κατόχων αδείας κυκλοφορίας φαρμακευτικών ιδιοσκευασμάτων, από τις επιστροφές που προβλέπονται από το άρθρο 35 του ν. 3519/2011, έναντι καταβολής οφειλών του ΕΟΠΥΥ προς τα νοσοκομεία για φαρμακευτικές δαπάνες προς τους ασφαλισμένους του. 
Στη συνέχεια, τα νοσοκομεία υποχρεωτικά συμψηφίζουν το ποσό των ανωτέρω απαιτήσεων, τις οποίες έχει εκχωρήσει ο ΕΟΠΥΥ, με τα ποσά που οφείλουν τα νοσοκομεία προς τις φαρμακευτικές εταιρείες και τους κατόχους αδειών κυκλοφορίας φαρμακευτικών ιδιοσκευασμάτων. Προβλέπεται, όμως, η έκδοση υπουργικής απόφασης, με την οποία θα καθορίζονται τα ποσά και θα εκχωρούνται από τον ΕΟΠΥΥ και θα συμψηφίζονται από τα νοσοκομεία. 
Το άρθρο 1, αφορά τη διαδικασία και τις λεπτομέρειες για την εφαρμογή των προβλεπομένων του. Θα το ψηφίσω, γιατί ρυθμίζει κάποια πράγματα. 
Το άρθρο 2, αναφέρεται στην παροχή υπηρεσιών από αποκλειστικές νοσοκόμες και νοσοκόμους σε ασθενείς δημοσίων και ιδιωτικών νοσηλευτικών ιδρυμάτων. Η πρόσληψη αποκλειστικών νοσοκόμων από κάποιον ασθενή που το επιθυμεί είναι μια διαχρονική συνήθεια νοσηλευομένων ασθενών, ιδιαίτερα κατά τις νυχτερινές ώρες, για την καλύτερη εξυπηρέτησή τους. 
Εδώ, όμως, θέλω να τονίσω το μεγάλο πρόβλημα που έχει προκύψει τελευταία. Και δεν το καταγγέλλω εγώ, το καταγγέλλει ο Σύλλογος των Αποκλειστικών Νοσοκόμων. Το πρόβλημα είναι ότι προσλαμβάνονται κυρίως, αλλοδαπές αποκλειστικές νοσοκόμες από τους ασθενείς και τους οικείους τους με τη μεσολάβηση κάποιων για την εξυπηρέτηση σκοπιμοτήτων, για την εξυπηρέτηση οικονομικών συμφερόντων. Αυτό δεν επιτρέπεται να συμβαίνει. Δεν επιτρέπεται να προσλαμβάνονται αλλοδαπές αμφιβόλων προσόντων που εργάζονται παράνομα, χωρίς ασφάλιση. 
Σήμερα επιβάλλεται να στηρίξουμε τις άνεργες και τους άνεργους Έλληνες που μπορούν να εργαστούν ως αποκλειστικές νοσηλεύτριες ή νοσηλευτές. Η ανεργία σήμερα των Ελλήνων και κυρίως των νέων, έχει φτάσει σε πολύ υψηλά ποσοστά. 
Είναι γεγονός ότι τα νοσοκομεία λειτουργούν με πολύ μεγάλη έλλειψη νοσηλευτικού προσωπικού. Σας αναφέρω ως παράδειγμα την κατάσταση που επικρατεί στο Αντικαρκινικό Νοσοκομείο «Μεταξά» στον Πειραιά, όπου από τους τετρακόσιους τριάντα περίπου νοσηλευτές, που έπρεπε να υπηρετούν στο νοσοκομείο, υπηρετούν σήμερα περίπου εκατόν ογδόντα νοσηλευτές. Όλοι αυτοί εργάζονται με ευαισθησία -για να μην πω με προσωπική θυσία- για την περίθαλψη των ασθενών, χωρίς μάλιστα να παίρνουν τα εβδομαδιαία ρεπό που δικαιούνται. 
Εδώ, λοιπόν, τίθεται το ερώτημα εάν υπάρχει σκέψη να μη γίνει η πρόσληψη του αναγκαίου ελλείποντος νοσηλευτικού προσωπικού σε όλη την Ελλάδα και οι νοσηλευόμενοι ασθενείς να εξυπηρετούνται από προσωπικούς αποκλειστικούς νοσηλευτές και όχι από νοσηλευτές των νοσοκομείων. 
Αυτό, κύριε Υπουργέ, θα πρέπει να το προσέξετε. Δεν θα πρέπει να αφήσετε να συμβεί. 
Εάν συμβεί κάτι τέτοιο, αυτό θα αποτελέσει μία ακόμη οικονομική επιβάρυνση για το νοσηλευόμενο ασθενή και μάλιστα σε αυτήν την πολύ δύσκολη οικονομική περίοδο. Το λέω διότι, όπως το έχω ξαναπεί, φημολογείται, ότι, η τρόικα απαγορεύει την πρόσληψη νοσηλευτικού προσωπικού, πράγμα που είναι απαράδεκτο.
 Όσον αφορά τη δημιουργία μητρώου αποκλειστικών νοσοκόμων σε κάθε υγειονομική περιφέρεια και τον καθορισμό των προσόντων που πρέπει να διαθέτουν οι αποκλειστικοί νοσηλευτές και νοσηλεύτριες, δεν διαφωνούμε.  
Επιθυμούμε -και το τονίζω- είναι απαραίτητο σήμερα να έχει ο ασθενής όσο το δυνατόν καλύτερη περίθαλψη και αποτελεσματικότερη θεραπεία με το μικρότερο δυνατό κόστος για τον ίδιο και για τους οικείους του. Με την προϋπόθεση ότι θα συμβεί αυτό, θα ψηφίσω και το άρθρο 2.  
Με το άρθρο 3 δίνεται η δυνατότητα αποπληρωμής χρεών του ΕΟΠΥΥ προς ιατρούς, φαρμακοποιούς, ιδιωτικές κλινικές, διαγνωστικά κέντρα κ.λπ., για το χρόνο μέχρι 31-12-2011, όμως υπό συνθήκες που ζημιώνονται περαιτέρω οι ήδη ζημιωμένοι από τις καθυστερήσεις στις πληρωμές τους. Κι αυτό γίνεται υπό την προϋπόθεση ότι για την εξόφληση των ποσών που οφείλονται στους φαρμακοποιούς ορίζεται έκπτωση κατά 3,5% επί του ποσού προ ΦΠΑ, καθώς και η υποβολή από τους ιατρούς, φαρμακοποιούς κ.λπ., υπεύθυνης δήλωσης για την  παραίτησή τους από κάθε άλλη αξίωση και ένδικο μέσο αλλά και από τους τόκους υπερημερίας. 
Επίσης, προβλέπεται η έκδοση κοινής απόφασης των Υπουργών Οικονομικών, Εργασίας και Κοινωνικής Ασφάλισης και Υγείας για να καθοριστεί το ποσοστό έκπτωσης που θα παράσχουν οι λοιποί –εκτός των φαρμακοποιών- ιδιώτες πάροχοι υπηρεσιών υγείας. Φυσικά εννοείται ότι η ρύθμιση αυτή αφορά τα οφειλόμενα όλων των ασφαλιστικών ταμείων που εντάχθηκαν στον ΕΟΠΥΥ μετά την 1-4-2012 προς ιατρούς, φαρμακοποιούς, ιδιωτικές κλινικές, διαγνωστικά κέντρα κ.λπ.. Όμως εδώ επιβάλλεται η ρύθμιση να επεκταθεί μέχρι το χρόνο που κάθε ασφαλιστικό ταμείο ενσωματώθηκε στον ΕΟΠΥΥ. Δηλαδή εάν ένα ασφαλιστικό ταμείο ενσωματώθηκε στον ΕΟΠΥΥ παραδείγματος χάριν τον Ιούλιο του 2012, τα οφειλόμενα του Ταμείου προς ιατρούς, φαρμακοποιούς κ.λπ. πρέπει να έχουν εξοφληθεί μέχρι τον Ιούλιο του 2012. Διαφορετικά, η βοήθεια της ρύθμισης είναι ανεπαρκής. 
Κύριε Υπουργέ, θέλω να τονίσω για άλλη μια φορά ότι τα χρήματα που παρακρατούνται από τους ασφαλισμένους για ιατροφαρμακευτική περίθαλψη πρέπει να αποδίδονται απευθείας στον ΕΟΠΥΥ, αφού ο ΕΟΠΥΥ έχει την ευθύνη της ιατροφαρμακευτικής περίθαλψης. Αυτό δεν το λέω τώρα. Το έχω καταθέσει και σε ερώτηση από τις αρχές Σεπτεμβρίου. 
Επίσης πρέπει να γίνει συμψηφισμός των υφισταμένων χρεών του ΕΟΠΥΥ προς τους ιατρούς και τους φαρμακοποιούς με το φόρο και το ΦΠΑ που πληρώνουν. 
Κύριε Υπουργέ, μου είπατε ότι αυτό δεν είναι δική σας αρμοδιότητα αλλά είναι αρμοδιότητα του Υπουργείου Οικονομικών. Συμφωνώ ότι είναι αρμοδιότητα του Υπουργείου Οικονομικών. Μπορείτε, όμως, να πιέσετε το Υπουργείο Οικονομικών, ούτως ώστε, να συμφωνήσει με αυτήν τη ρύθμιση, για να δώσετε μια ανάσα και στους ιατρούς και στους φαρμακοποιούς. Μόνο αν γίνει η ρύθμιση να δοθούν όλα τα χρήματα προς τους ιατρούς, τους φαρμακοποιούς κ.λπ. από τα ασφαλιστικά ταμεία που μπήκαν και μετά το 2012 στον ΕΟΠΥΥ –και τον Ιούλιο και τον Οκτώβριο του 2012- θα ψηφίσω το άρθρο. Όμως επειδή δεν γίνεται αυτή η ρύθμιση, δεν θα το ψηφίσω. 
Με το άρθρο 4 προβλέπεται η εξόφληση των οφειλομένων από τις προμήθειες υλικών προς τρίτους για το χρόνο μέχρι 31-12-2011 από τα νοσηλευτικά ιδρύματα του ΕΣΥ, του Νοσοκομείου «Παπαγεωργίου», των νομικών προσώπων δημοσίου δικαίου, των νομικών προσώπων ιδιωτικού δικαίου που υπάγονται στο Υπουργείο Υγείας, του Νοσοκομείου «Αιγινήτειο», των στρατιωτικών νοσοκομείων. Είναι γεγονός ότι η ρύθμιση γίνεται, σε εκτέλεση των επιβαλλομένων από τους δανειστές μας με το ν. 4093/2012 και πάλι υπό την προϋπόθεση της παραίτησης των προμηθευτών από κάθε άλλη αξίωση ή ένδικο μέσο και από τους τόκους υπερημερίας. Γι’ αυτό είμαι αρνητικός με το άρθρο αυτό. 
Θέλω να τονίσω για άλλη μια φορά ότι επιβάλλεται να βελτιώσουμε τις παρεχόμενες υπηρεσίες υγείας προς τους ασθενείς όσο το δυνατόν περισσότερο. Σήμερα επικρατεί μια απαράδεκτη κατάσταση. Επιβάλλεται να βελτιωθεί τόσο η πρωτοβάθμια όσο και η δευτεροβάθμια περίθαλψη υγείας. Επιβάλλεται να στελεχωθούν και να λειτουργήσουν όσο το δυνατόν καλύτερα οι μονάδες εντατικής θεραπείας. Είναι δυνατόν σήμερα να μην λειτουργούν, όπως σας είπα, εκατόν πενήντα επτά κλίνες μονάδων εντατικής θεραπείας λόγω έλλειψης προσωπικού; Κι αυτό δεν είναι σημερινό φαινόμενο, είναι διαχρονικό. Εδώ και ένα, δυο χρόνια συμβαίνει. 
Επίσης, επιβάλλεται να λειτουργήσουν όσο το δυνατόν καλύτερα οι υπηρεσίες του ΕΚΑΒ καθώς και οι μονάδες αιμοκάθαρσης. Αυτά και πολλά άλλα πρέπει να γίνουν στο χώρο της υγείας, για να μην εξαθλιωθεί άλλο η υγεία του ελληνικού λαού και να μην έχουμε δυσάρεστα αποτελέσματα. 
Σας είπα ότι η υγεία του λαού είναι το πολυτιμότερο αγαθό. Επιβάλλεται να την προσέξουμε όσο το δυνατόν περισσότερο αυτήν τη δύσκολη οικονομική περίοδο που διέρχεται ο ελληνικός λαός. 
(Χειροκροτήματα από την πτέρυγα των Ανεξαρτήτων Ελλήνων)","ΠΑΝΑΓΙΩΤΗΣ ΜΕΛΑΣ",316
"92592"," Ευχαριστούμε και εμείς. 
Το λόγο έχει ο κ. Κουκούτσης ειδικός αγορητής από τη Χρυσή Αυγή.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92593"," Κύριε Πρόεδρε, μετά από τη συζήτηση σχετικά με αυτό το σχέδιο νόμου, όταν προσπαθούμε να ρυθμίσουμε με τρόπο βιαστικό, αναποτελεσματικό και άτσαλο διάφορα θέματα, οικονομικής κυρίως φύσεως, τα οποία απασχολούν τους εμπλεκόμενους με το χώρο της υγείας φορείς, λογικά θα υποθέταμε ότι όταν έχει τίτλο «Κατεπείγουσες ρυθμίσεις του Υπουργείου Υγείας» θα επιχειρούσαμε να ρυθμίσουμε τα πραγματικά επείγοντα προβλήματα, όπως είναι η αδυναμία πολλών ανασφάλιστων Ελλήνων να έχουν στοιχειώδη πρόσβαση στις υπηρεσίες υγείας, την ταλαιπωρία των ασφαλισμένων του ΕΟΠΥΥ, τις  συνεχόμενες απεργίες  ιατρών και φαρμακοποιών και άλλα πολλά. Με αυτά τα θέματα θα περιμέναμε να ασχοληθούμε και όχι  με λογιστικούς συμψηφισμούς και εκβιαστικές υποχρεωτικές εκπτώσεις που φέρνουν προς ψήφιση. 
Με το άρθρο 1 του σχεδίου νόμου παρέχεται η δυνατότητα τριμερούς συμψηφισμού των χρεών και των απαιτήσεων μεταξύ του ΕΟΠΥΥ, των νοσοκομείων του ΕΣΥ και των φαρμακευτικών εταιρειών και των φαρμακοβιομηχανιών. Η ρύθμιση αυτή κινείται σε μια σωστή κατεύθυνση, πλην όμως είναι απορίας άξιο γιατί σε αυτήν να μην περιληφθούν οι οφειλές και οι υποχρεώσεις και των φαρμακοποιών και άλλων παρόχων υγείας, χωρίς όμως προϋποθέσεις.
 Με άλλα λόγια, γιατί να συμψηφίζονται μόνο τα χρέη της φαρμακοβιομηχανίας και όχι τα χρέη των φαρμακοποιών, οι οποίοι προσπαθούν να εξυπηρετήσουν τους ασφαλισμένους, ενώ αποπληρώνονται από τον ΕΟΠΥΥ και τα λοιπά ασφαλιστικά ταμεία με καθυστέρηση πολλών μηνών, ακόμα και ετών; Δηλαδή, ο φαρμακοποιός που έχει καταβάλλει τον αναλογούντα ΦΠΑ και τον φόρο εισοδήματος για ποσά που ακόμα δεν έχει εισπράξει από το δημόσιο, είναι σε καλύτερη μήπως θέση από τη φαρμακοβιομηχανία; Γιατί να μην μπορεί και αυτός να απολαύσει των ευεργετικών συνεπειών του συμψηφισμού των οφειλών του ΕΟΠΥΥ σε αυτόν με τα δικά του χρέη προς το δημόσιο, την εφορία και τους φορείς κοινωνικής ασφάλισης; 
Υπ’ αυτήν την έννοια, κρίνουμε ότι αυτή η διάταξη είναι άδικη και μεροληπτική. Αδιαφορεί για τα συμφέροντα της συντριπτικής πλειοψηφίας των παρόχων υπηρεσιών υγείας και ενδιαφέρεται μόνο για την εξυπηρέτηση των συμφερόντων της βιομηχανίας. 
Για να το καταστίσουμε, λοιπόν, απόλυτα σαφές, σεβόμαστε την ελληνική φαρμακοβιομηχανία, αλλά δεν μπορούμε να ψηφίσουμε μια διάταξη που κατά παρέκκλιση από την αρχή της ισότητας συμψηφίζει ορισμένες μόνο κατηγορίες χρεών. Επομένως, η Χρυσή Αυγή καταψηφίζει το άρθρο 1 του παρόντος σχεδίου νόμου. 
Με το άρθρο 2 του σχεδίου νόμου, επιχειρείτε να ψηφίσετε το ακανθώδες θέμα της παροχής υπηρεσιών σε νοσηλευόμενους ασθενείς από αποκλειστικές νοσοκόμες. Εν προκειμένω, επιβεβαιώνω τη διαπίστωση της Χρυσής Αυγής ότι η Κυβέρνηση σύρεται ουσιαστικά πίσω από την ατζέντα της Χρυσής Αυγής και επιχειρεί άρον, άρον να ρυθμίσει τα ζητήματα που εμείς αναδεικνύουμε.
 Δεν έχουν περάσει ούτε δύο-τρεις εβδομάδες από την επιτόπια διαπίστωση του οργίου παράνομης εργασίας στο χώρο των αποκλειστικών νοσοκόμων από κλιμάκια της Χρυσής Αυγής σε νοσοκομεία. Τότε σε ένα ρεσιτάλ  μικροπολιτικής σκοπιμότητας και υποκρισίας σπεύσατε να καρατομήσετε τη διοικητή του Νοσοκομείου Τριπόλεως επειδή τόλμησε να συνομολογήσει και να μιλήσει μαζί μας για την ύπαρξη του προβλήματος με τις αποκλειστικές νοσοκόμες. Τώρα, ευτυχώς, κατόπιν και της πίεσης και της κοινής γνώμης, θέτετε τις βάσεις για τη ρύθμιση του ζητήματος των αποκλειστικών νοσοκόμων. 
Είναι γνωστό σε όλους ότι στο χώρο αυτό οργιάζει η μαύρη και αδήλωτη εργασία καθώς και η παράνομη απασχόληση αλλοδαπών που δεν βρίσκονται νόμιμα στη χώρα. Δεν έχουν περάσει ούτε το στοιχειώδη υγειονομικό έλεγχο και δεν διαθέτουν την παραμικρή εμπειρία. Είναι, επίσης, γνωστές οι καταγγελίες για συνδιαλλαγή μεταξύ στελεχών των δημόσιων νοσοκομείων και κυκλωμάτων που προωθούν την παράνομη απασχόληση αλλοδαπών. 
Αλήθεια έχετε αναρωτηθεί πόσα έσοδα έχουν χάσει  τα ασφαλιστικά ταμεία από την αδήλωτη εργασία παράνομων και ανασφάλιστων αλλοδαπών ως αποκλειστικών νοσοκόμων; Έχετε αναρωτηθεί πόσες ανθρώπινες ζωές έχουν κινδυνεύσει λόγω της απειρίας και της έλλειψης επαγγελματικής κατάρτισης των παράνομων αποκλειστικών νοσοκόμων; Γιατί έπρεπε να περάσουν τόσα χρόνια και να χρειαστεί η δική μας δυναμική παρέμβαση, την οποία υποκριτικά αποδοκιμάσατε προκειμένου να ευαισθητοποιηθείτε για το ζήτημα;
 Σε κάθε περίπτωση, κάλλιο αργά παρά ποτέ. Η διάταξη είναι στη σωστή κατεύθυνση και η Χρυσή Αυγή την υπερψηφίζει. Ελπίζουμε ότι σύντομα θα εκδοθούν οι απαιτούμενες υπουργικές αποφάσεις και ότι θα δοθούν αυστηρά ποιοτικά κριτήρια για την απασχόληση αποκλειστικών νοσοκόμων, ώστε να εξαφανιστούν φαινόμενα αδήλωτης εργασίας και να παταχθεί οριστικά το φαινόμενο της παράνομης απασχόλησης αλλοδαπών στο χώρο, ενώ οι Έλληνες που διαθέτουν τα απαιτούμενα προσόντα παραμένουν άνεργοι. 
Το κύκλωμα το ξέρουμε. Είναι το κύκλωμα των αλλοδαπών που απειλεί τις συνδικαλίστριες τις Ελληνίδες, τις αποκλειστικές νοσοκόμες. Είναι οι διευθύνουσες που τα παίρνουν, είναι αυτές που δίνουν στους συγγενείς των ασθενών ονόματα αλλοδαπών. Και να δούμε επιτέλους ποια θα είναι τα κριτήρια. Διότι έχουμε καταγγελίες ότι έρχονται από χώρες όπως το Αζερμπαϊτζάν, η Αλβανία, το Τατζικιστάν ή κάποιες άλλες χώρες της πρώην Σοβιετικής Ένωσης, χωρίς τα απαραίτητα στοιχεία ή με ψευδή στοιχεία, κι όμως το ΔΟΑΤΑΠ τα αναγνωρίζει.
Επίσης, ένα άλλο ατόπημα είναι οι λίστες, που καλώς θα γίνονται στα δημόσια νοσοκομεία, αλλά λέμε και για τα ιδιωτικά νοσοκομεία. Έχω την εντύπωση ότι στα ιδιωτικά θεραπευτήρια δεν συμμετέχουν τα ταμεία, όσον αφορά τις αποκλειστικές νοσοκόμες. Οπότε, δεν υπάρχει λόγος να γίνουν τέτοιες λίστες.
Με τα άρθρα 3 και 4, λοιπόν, ρυθμίζονται θέματα σχετικά με την εξόφληση ληξιπρόθεσμων οφειλών του ΕΟΠΥΥ προς τα φαρμακεία και τους λοιπούς συμβεβλημένους παρόχους υγείας καθώς και θέματα σχετικά με την εξόφληση οφειλών των νοσοκομείων του ΕΣΥ προς τρίτους. Και στις δύο περιπτώσεις προϋπόθεση για την εξόφληση είναι η παραίτηση των δικαιούχων από οποιαδήποτε άλλη αξίωση και ένδικο μέσο, καθώς και από τους τόκους υπερημερίας, ενώ στην περίπτωση των φαρμακοποιών επιβάλλεται και επιπλέον υποχρεωτική έκπτωση ποσοστού 3,5%. Δηλαδή, ενώ ο ΕΟΠΥΥ και τα νοσοκομεία χρωστάνε εδώ και χρόνια τεράστια ποσά στους ιδιώτες προμηθευτές τους, ποσά για τα οποία έχουν ήδη φορολογηθεί, ενώ δεν τα έχουν εισπράξει, τώρα προκειμένου να τους εξοφλήσουν, τους εκβιάζουν να απαρνηθούν τα συνταγματικά κατοχυρωμένα δικαιώματά τους. 
Τέτοιες πρακτικές σε ένα κράτος δικαίου είναι απαράδεκτες και κατακριτέες. Αν το έκανε ένας ιδιώτης, θα μιλάγαμε για εκβιαστή του κοινού ποινικού δικαίου. Αντί το κράτος, λοιπόν, να ζητήσει συγγνώμη για την πολυετή καθυστέρηση στην εξόφληση των υποχρεώσεών του προς αυτούς, έρχεται και εκβιάζει τους ιδιώτες προμηθευτές του θέτοντάς τους περαιτέρω όρους και σκληρά προαπαιτούμενα για την αποπληρωμή τους. Όλα αυτά, προφανώς για να εξυπηρετηθούν οι δημοσιονομικοί στόχοι που μας έχουν επιβάλλει οι διεθνείς τοκογλύφοι.
Για όλους τους ανωτέρω λόγους η Χρυσή Αυγή καταψηφίζει τα άρθρα 3 και 4, γιατί θεωρεί τις προϋποθέσεις που αυτά θέτουν εκβιαστικές και μη ανταποκρινόμενες στο επίπεδο του νομικού μας πολιτισμού.
Επίσης θα ήθελα να πω ότι μας χαροποιεί ότι έστω και ένας ιθύνων σήμερα βρίσκεται με ποινή ισοβίων δεσμών στη φυλακή. Στο χωριό μου, όμως, λένε: «Ξέρεις να κλέβεις;». «Ναι, ξέρω, Κώστα μου.». «Ξέρεις να κρύβεσαι;». «Όχι. Δεν μου κάνεις». Ο Παπαγεωργόπουλος δικαίως είναι στη φυλακή. Το «θείο βρέφος» του ΠΑΣΟΚ και οι συν αυτώ που είναι; Πού βρίσκονται αυτήν τη στιγμή; Αυτό θα θέλαμε να ξέρουμε.
Επίσης υπάρχει μια ενόχληση για την εκμάθηση της πραγματικής ιστορίας από τις τοπικές οργανώσεις της Χρυσής Αυγής. Ξεχνάμε εύκολα. Ξεχνάμε ότι τα Χριστούγεννα η ΚΝΕ και το ΚΚΕ μάζεψαν παιδάκια και έκαναν με κάλαντα- παρωδία, τον Λένιν και τα σφυροδρέπανα στον τοίχο γιορτές μέσα στον Περισσό. Δεν είναι κακό αυτό. Άλλωστε, μην ξεχνάμε και τους νέους πρωτοπόρους, τους πιονιέρους. 
Το ΚΚΕ εσωτερικού ξεχνάει τις πομπώδεις εορτές του Νικολάκη του Τσαουσέσκου –αυτός που έστελνε τα πακετάκια και το χαρτί στην «Αυγούλα» λέω- ο οποίος στα γενέθλιά του είχε επί δύο ώρες παιδάκια με τα κόκκινα μαντηλάκια και του τραγουδάγανε ύμνους. Ξεχάσατε εύκολα τον πατερούλη Στάλιν και τους πιονιέρους.","ΔΗΜΗΤΡΙΟΣ ΚΟΥΚΟΥΤΣΗΣ",246
"92594"," Αν αντιλαμβάνομαι καλά, αυτά δεν αφορούν το νομοσχέδιο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92595"," Έχουν ειπωθεί, κύριε Πρόεδρε, και άλλα πράγματα που δεν αφορούν το νομοσχέδιο. Για ένα λεπτό δεν «τρέχει» τίποτα. Οκτώ λεπτά έχω μιλήσει.","ΔΗΜΗΤΡΙΟΣ ΚΟΥΚΟΥΤΣΗΣ",246
"92596"," Εντάξει, ωραία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92597"," Οι άλλοι ψάχνουν νεολαίους, βέβαια. Είναι ανύπαρκτοι, όσον αφορά τους νεολαίους. Πάρτε το χαμπάρι, κύριοι, μετά από εξήντα τέσσερα χρόνια η Χρυσή Αυγή θα γράψει την πραγματική ιστορία. Είμαστε τα παιδιά και τα εγγόνια των νικητών. Η ιστορία σε αυτήν τη χώρα γράφτηκε από τους ηττημένους. Τέλος με εμάς. Δεν είμαστε η ελαφροδεξιούλα που σας χαρίστηκε τόσο καιρό.","ΔΗΜΗΤΡΙΟΣ ΚΟΥΚΟΥΤΣΗΣ",246
"92598"," Απολαμβάνω την πίστη στο Σύνταγμα της χώρας αυτής.
Προχωρούμε στον επόμενο ομιλητή…","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92599"," Δεν χρειάζονται σχόλια, κύριε Πρόεδρε.","ΔΗΜΗΤΡΙΟΣ ΚΟΥΚΟΥΤΣΗΣ",246
"92600"," Χρειάζονται σχόλια! Είναι ευθύνη του Προεδρείου να κάνει σχόλια όταν ακούγονται ψυχροπολεμικά και εμφυλιοπολεμικά κηρύγματα σε αυτήν την Αίθουσα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92601"," Είστε υπερκομματικός, κύριε Πρόεδρε και δεν έχετε...","ΔΗΜΗΤΡΙΟΣ ΚΟΥΚΟΥΤΣΗΣ",246
"92602"," Δεν έχετε το λόγο. Όχι και να μας πείτε και τι δικαιώματα έχουμε εμείς. Εσείς θα ορίσετε τι δικαιώματα έχει το Προεδρείο;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92603"," Εμείς γιορτάζουμε το δημοκρατικό στρατό και την εξέγερση…","ΔΗΜΗΤΡΙΟΣ ΚΟΥΚΟΥΤΣΗΣ",246
"92604"," Σεβαστείτε πρώτα την Αίθουσα που βρίσκεστε και τους αγώνες που έγιναν για να υπάρχει αυτός ο χώρος. Έρχεστε και κάνετε κήρυγμα υπέρ του εμφυλίου πολέμου και θα κάνετε παρατήρηση στο Προεδρείο επειδή επισημαίνει το γεγονός;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92605"," Εμείς δεν το λέμε εμφύλιο πόλεμο. Συμμοριτοπόλεμο το λέμε.","ΔΗΜΗΤΡΙΟΣ ΚΟΥΚΟΥΤΣΗΣ",246
"92606"," Ωραία. Αποκαλύπτεστε, λοιπόν.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92607"," Ντροπή σας! Αίσχος! Εσείς είστε μόνο πατριώτης;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92608"," Το λόγο έχει η κ. Αικατερίνη Μάρκου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92609"," Κυρίες και κύριοι Βουλευτές, το νομοσχέδιο που συζητάμε σήμερα με τη διαδικασία του κατεπείγοντος έχει το φιλόδοξο στόχο να τακτοποιήσει επιτέλους τις ληξιπρόθεσμες οφειλές του ΕΟΠΥΥ, αλλά και των νοσοκομείων προς τους προμηθευτές τους. Λέω «φιλόδοξο», γιατί μιλάμε για έναν τεράστιο όγκο λογιστικών εγγράφων, τιμολογίων, γραφειοκρατίας, αλλά και διαδικασιών, όπου μέσα, δυστυχώς, έχουν κολλήσει από τότε που ξεκίνησε τη λειτουργία του ο ΕΟΠΥΥ πόροι ζωτικής σημασίας για πάρα πολλές επιχειρήσεις. 
Για τα δομικά προβλήματα του ΕΟΠΥΥ από τη μέρα που δημιουργήθηκε έχω ξαναμιλήσει από αυτό εδώ το Βήμα στο παρελθόν. Αυτά τα προβλήματα εξακολουθούν να υφίστανται, δυστυχώς, και σήμερα και είναι ο λόγος που υπάρχουν ακόμα οι μεγάλες καθυστερήσεις στην τακτοποίηση των ληξιπρόθεσμων οφειλών του οργανισμού. Εκφράζω, λοιπόν, την ελπίδα ότι όταν ολοκληρωθεί η διαδικασία που περιγράφεται στο νομοσχέδιο, θα μπορέσει ο ΕΟΠΥΥ να μηδενίσει τις παλιές και χρονίζουσες υποχρεώσεις και να επιτύχει τη βιωσιμότητά του. 
Ειδικότερα με το άρθρο 1, εισάγεται ένας τριγωνικός συμψηφισμός μεταξύ ΕΟΠΥΥ, νοσοκομείων και φαρμακευτικών εταιρειών και κατόχων αδείας κυκλοφορίας. Ουσιαστικά μεταφέρονται τυχόν περισσεύματα απαιτήσεων από τα rebate του ν.3918/2011, που έχει ο ΕΟΠΥΥ, απέναντι στις φαρμακευτικές και τους ΚΑΚ προς τα νοσοκομεία, για να συμψηφιστούν με οφειλές των νοσοκομείων προς αυτούς, αντί καταβολής νοσοκομειακής και φαρμακευτικής δαπάνης των ασφαλισμένων του ΕΟΠΥΥ. 
Με τον τρόπο αυτό διασφαλίζεται η είσπραξη του rebate ή καλύτερα ο συμψηφισμός του με τις απαιτήσεις των φαρμακευτικών εταιρειών και των ΚΑΚ. Ο ΕΟΠΥΥ εξοφλεί οφειλές του προς τα νοσοκομεία από φαρμακευτική δαπάνη για τους ασφαλισμένους του και γίνεται εκκαθάριση των εκατέρωθεν απαιτήσεων με σημαντική εξοικονόμηση χρόνου και γραφειοκρατίας. Και φυσικά παύουν πια να σωρεύονται οι οφειλές. Είναι λοιπόν μια ρύθμιση θετική και αποτελεσματική που ευνοεί πιστεύω όλους τους εμπλεκόμενους. 
Στο θέμα των ληξιπρόθεσμων οφειλών του ΕΟΠΥΥ αναφέρεται και το άρθρο 3 παράγραφος 1, όπου ορίζεται ότι η διαδικασία εξόφλησης μετά το κούρεμα μπορεί να γίνει με τη μέθοδο της προκαταβολής. Έτσι θα αυξηθεί άμεσα η ρευστότητα στην αγορά. Να θυμίσω τη δέσμευση του Πρωθυπουργού για εισροή 9,3 δισεκατομμυρίων ευρώ στην αγορά. Θα μπορέσουν ίσως να επιβιώσουν έτσι και κάποιες επιχειρήσεις. Τονίζω το «άμεσα» γιατί αποτελεί απαραίτητη προϋπόθεση για την αποτελεσματικότητα της ρύθμισης. 
Εφόσον η Κυβέρνηση ζητά από τους παρόχους υπηρεσιών υγείας να δεχτούν λιγότερα χρήματα, τουλάχιστον, να δοθούν αυτά στο άμεσο επόμενο χρονικό διάστημα. Να μας πείτε, κύριε Υπουργέ, πόσο εκτιμάτε ότι θα διαρκέσει αυτή η διαδικασία αποπληρωμής. 
Για την παροχή των υποχρεωτικών εκπτώσεων υπάρχει μια επιφύλαξη όσον αφορά τα κριτήρια καθορισμού του ποσοστού. Οι φαρμακοποιοί είναι οι πλέον ευνοούμενοι με 3,5% κούρεμα. Άλλες κατηγορίες, όπως τα διαγνωστικά και μικροβιολογικά εργαστήρια, δεν είναι τόσο τυχερές. Δεν αφορά βέβαια το παρόν νομοσχέδιο, η ρύθμιση αυτή έχει περάσει με το ν. 4038. Παρ’ όλα αυτά θα θέλαμε μια διευκρίνιση για τον τρόπο με τον οποίο ορίζονται οι εκπτώσεις. 
 (Στο σημείο αυτό την Προεδρική Έδρα  καταλαμβάνει ο  Α΄ Αντιπρόεδρος της Βουλής κ.  ΙΩΑΝΝΗΣ ΤΡΑΓΑΚΗΣ )
 Η δεύτερη παράγραφος του άρθρου 3 αφορά τη διαγραφή των απαιτήσεων μεταξύ ΕΟΠΥΥ και νοσηλευτικών ιδρυμάτων μέχρι 31-12-2011. Η διαγραφή αυτή γίνεται ως αντιστάθμισμα της έκτακτης επιχορήγησης από τον κρατικό προϋπολογισμό που έχουν λάβει τα νοσηλευτικά ιδρύματα. Είναι λογική η ρύθμιση αυτή, γιατί σκοπός της επιχορήγησης ήταν να καλυφθούν οι τρύπες στα οικονομικά των νοσηλευτικών ιδρυμάτων που έχει δημιουργήσει ο ΕΟΠΥΥ. 
Τέλος, με το άρθρο 4 διακανονίζονται οι οφειλές των νοσοκομείων και των νοσηλευτικών ιδρυμάτων από προμήθειες αγαθών και υπηρεσιών με παραίτηση από τους τόκους υπερημερίας και άλλες αξιώσεις. Ισχύει και εδώ αυτό που ανέφερα νωρίτερα. Πρέπει η εξόφληση να είναι άμεση, γιατί για μια μορφή κουρέματος μιλάμε πάλι. Πρέπει να βοηθηθούν οι επιχειρήσεις και να πληρωθούν οι εργαζόμενοι άμεσα. Εφόσον αυτή η διαδικασία τακτοποίησης των ληξιπρόθεσμων οφειλών ολοκληρωθεί σωστά, χωρίς καθυστερήσεις και παλινωδίες, ενισχύεται η εμπιστοσύνη του κόσμου προς τον ΕΟΠΥΥ. 
Απαραίτητη προϋπόθεση είναι να σταθεροποιηθεί επιτέλους η αγορά της υγείας προς όφελος εν τέλει των ασφαλισμένων, για όλο αυτό τον καιρό που ο ΕΟΠΥΥ δεν καταβάλλει τις οφειλές και κόπηκαν οι πιστώσεις, οι ασθενείς έβρισκαν τις πόρτες των ιατρείων κλειστές, δεν μπορούσαν να βρουν τα φάρμακά τους και πλήρωναν για τις εξετάσεις τους. Είναι άνθρωποι που καταβάλλουν κάθε μήνα τις εισφορές τους κανονικά και δεν έχουν δημόσια δωρεάν περίθαλψη. Αυτές τις καταστάσεις δεν πρέπει να τις ξαναζήσουμε. Πρέπει να κλείσει εδώ το θέμα.
Όσον αφορά το καθεστώς των αποκλειστικών, έχει έρθει επιτέλους η ώρα να μπει μια τάξη στο τομέα αυτό. Κύριο μέλημα είναι να μπορούν οι ασθενείς να έχουν τη βοήθεια που χρειάζεται με κάλυψη από τον ασφαλιστικό τους φορέα και με κάποια εχέγγυα ασφάλειας. Πρέπει να υπάρχει μητρώο αποκλειστικών με συγκεκριμένες προϋποθέσεις εγγραφής, ιδίως όσον αφορά τα προσόντα και την εκπαίδευση. Ακόμα, πρέπει να καταπολεμηθεί η μαύρη και ανασφάλιστη εργασία που ανθεί στον τομέα αυτό και να κατοχυρώνονται τα εργασιακά δικαιώματα των ανθρώπων αυτών. 
Βέβαια, η ουσία της υπόθεσης ελάχιστα προκύπτει από το κείμενο του σχεδίου νόμου και παραπέμπεται στην υπουργική απόφαση που θα εκδοθεί. Εκεί θέλουμε να δοθεί ικανός χρόνος διαβούλευσης για όλους τους φερόμενους φορείς, αλλά και να υπάρχει ενημέρωση στην Επιτροπή Κοινωνικών Υποθέσεων.
Κυρίες και κύριοι Βουλευτές, οι ρυθμίσεις του σημερινού νομοσχεδίου τακτοποιούν εκκρεμότητες του παρελθόντος. Το ερώτημα που παραμένει ωστόσο, είναι τι θα γίνει στο μέλλον. Θέλουμε έναν ισχυρό και βιώσιμο ΕΟΠΥΥ, που θα μπορεί να παρέχει στους ασφαλισμένους του ποιοτικές υπηρεσίες υγείας και περίθαλψης στο πλαίσιο ενός ανθρώπινου, δίκαιου και αποτελεσματικού συστήματος δημόσιας υγείας.
Πρέπει να φροντίσουμε μέσα από την κατάλληλη διαχείριση να μην ξαναβρεθεί ο ΕΟΠΥΥ στο χείλος του γκρεμού, να μην εκτροχιαστεί σε τέτοιο βαθμό ξανά το έλλειμμα. Να τον ενισχύσουμε με το απαραίτητο προσωπικό και με τεχνολογία, ώστε η εκκαθάριση των οφειλών να γίνεται άμεσα και χωρίς πρόσθετη ταλαιπωρία, ιδίως για τους ασφαλισμένους. Πρέπει να αποκτήσουμε επιτέλους, καθαρό σύστημα προμηθειών υγείας απλοποιημένο αλλά διαφανές, που δεν θα φορτώνει τους προϋπολογισμούς των νοσοκομείων με υπερτιμολογήσεις και καπέλα. 
Η θωράκιση αυτή του συστήματος δημόσια υγείας είναι σήμερα περισσότερο αναγκαία από ποτέ. Η ανεργία σκαρφαλώνει στο 30%. Οι ανασφάλιστοι γύρω μας αυξάνονται καθημερινά. Δεν επιτρέπεται να τους στερήσουμε την ιατροφαρμακευτική περίθαλψη. Αυτή είναι η μεγάλη πρόκληση μέχρι να ανακάμψει η οικονομία της χώρας και πρέπει να είμαστε έτοιμοι να ανταποκριθούμε. 
Ψηφίζουμε υπέρ του νομοσχεδίου.
Ευχαριστώ.","ΑΙΚΑΤΕΡΙΝΗ ΜΑΡΚΟΥ",309
"92610"," Ευχαριστούμε πολύ, κυρία συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως συμμετείχαν στο εκπαιδευτικό πρόγραμμα «Η Αρχή της Δεδηλωμένης από τον Τρικούπη στο σήμερα» που οργανώνει το Ίδρυμα της Βουλής, τριάντα δύο μαθητές και μαθήτριες και τρεις εκπαιδευτικοί από το 46ο Γυμνάσιο Αθήνας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο ειδικός αγορητής του Κουμουνιστικού Κόμματος Ελλάδας κ. Λαμπρούλης για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"92611"," Ευχαριστώ, κύριε Πρόεδρε.
Κυρίες και κύριοι συνάδελφοι και εχθές στην επιτροπή αλλά και από αυτό το Βήμα καταγγέλλουμε την τακτική και την πρακτική που εφαρμόζεται για τέτοια ζητήματα που αφορούν το χώρο της υγείας, ευρύτερα αν θέλετε, με τον τρόπο με τον οποίο ήρθε για συζήτηση και στην επιτροπή εχθές –ως κατεπείγουσες δηλαδή ρυθμίσεις του Υπουργείου Υγείας- αλλά και σήμερα στην Ολομέλεια.
Όπως και να ‘χει το πράγμα, επί του πρακτέου και στο προκείμενο, σε σχέση με το άρθρο 1, αυτό που προβλέπεται μέσω του άρθρου 1 είναι η διαδικασία συμψηφισμού των οικονομικών υποχρεώσεων ανάμεσα στις φαρμακοβιομηχανίες, στους κατόχους άδειας κυκλοφορίας φαρμακευτικών σκευασμάτων, στα δημόσια νοσοκομεία και στα νοσοκομεία που είναι νομικά πρόσωπα ιδιωτικού δικαίου, όπως το «Ερρίκος Ντυνάν», το «Παπαγεωργίου», το «Ωνάσειο», καθώς και στον ΕΟΠΥΥ, που προκύπτει από την πώληση φαρμάκων των φαρμακευτικών εταιρειών και την παροχή φαρμακευτικής περίθαλψης από τα δημόσια νοσοκομεία και τα φαρμακεία του ΕΟΠΥΥ.
Ο συμψηφισμός γίνεται στο ύψος του ποσού που προκύπτει ως επιστροφή, το λεγόμενο rebate, από τις φαρμακευτικές εταιρείες με βάση τον όγκο των πωλήσεών τους. Στην ουσία, πρόκειται για κρατική ρύθμιση ανάμεσα σε επιχειρήσεις προμηθευτών και αγοραστών φαρμάκων. Ανεξάρτητα από τις όποιες επιστροφές –αν και στο ύψος που αυτές γίνουν- παραμένει και οξύνεται το βασικό πρόβλημα της δραστικής κρατικής υποχρηματοδότησης των δημόσιων νοσοκομείων αλλά και του ΕΟΠΥΥ.
Παραμένει και εντείνεται η πολιτική  προσαρμογή της λειτουργίας των δημόσιων νοσοκομείων ως επιχειρήσεις, αλλά και οι παροχές των ασφαλιστικών ταμείων και του ΕΟΠΥΥ, σε ανταποδοτική βάση με αύξηση των πληρωμών από τους ασφαλισμένους, με αύξηση των περικοπών των παροχών και τα λοιπά. Οι όποιες επιστροφές χρημάτων προβλέπονται από τις εταιρείες, δεν μπορούν να καλύψουν σε καμμία περίπτωση τις τεράστιες χρηματοδοτικές ανάγκες των νοσοκομείων, αλλά παράλληλα και της επάρκειάς τους σε φάρμακα.
Η ρύθμιση αυτή έρχεται να αντιμετωπίσει ένα μέρος των εξόδων των νοσοκομείων –και του ΕΟΠΥΥ αντίστοιχα- για φάρμακα, προκειμένου να ελαφρυνθεί η κρατική δαπάνη και όχι οι δαπάνες των ασφαλισμένων, που πληρώνουν τεράστια ποσά από την τσέπη τους.
Σε αυτό το άρθρο, λοιπόν, δηλώνουμε «ΠΑΡΩΝ».
Με το άρθρο 2 προβλέπεται η δυνατότητα με υπουργική απόφαση να οριστούν οι όροι, οι προϋποθέσεις και τα απαιτούμενα προσόντα για να προσφέρουν τις υπηρεσίες τους σε ιδιωτικά και δημόσια νοσοκομεία οι αποκλειστικές νοσοκόμες και νοσοκόμοι. Σε κάθε υγειονομική περιφέρεια θα τηρείται μητρώο αποκλειστικών νοσοκόμων, που θα εγγράφονται όλοι υποχρεωτικά.
Το βασικό πρόβλημα, στην ουσία, των ασθενών –και αυτό το γνωρίζουμε όλοι σε αυτήν την Αίθουσα και όχι μόνο- είναι η τεράστια έλλειψη νοσηλευτικού προσωπικού στα δημόσια νοσοκομεία. Αποτέλεσμα αυτής της δραματικής μείωσης των προσλήψεων είναι να υπάρχει εντατικοποίηση της δουλειάς, να μην μπορούν να ικανοποιηθούν οι ανάγκες των ασθενών και ιδιαίτερα αυτών που είναι χειρουργημένοι ή πιο βαριά πάσχοντες, δηλαδή, βαριά άρρωστοι. 
Αντί το κράτος, λοιπόν, να καλύπτει αυτές τις ανάγκες μέσα από προσλήψεις μόνιμου προσωπικού, αντί να υποχρεώνει τις ιδιωτικές κλινικές να έχουν την προβλεπόμενη σύνθεση νοσηλευτικού προσωπικού, μετακυλύει ένα σημαντικό μέρος της νοσηλευτικής φροντίδας στην ευθύνη των ίδιων των ασθενών και στα ασφαλιστικά ταμεία, τα οποία έχουν ήδη περιορίσει την παροχή αυτή προς τους ασφαλισμένους.
Σήμερα οι χιλιάδες άνεργοι και ανασφάλιστοι, χαμηλόμισθοι και χαμηλοσυνταξιούχοι δεν έχουν τη νοσηλευτική φροντίδα που απαιτείται γιατί δεν υπάρχει νοσηλευτικό προσωπικό. Το γνωρίζετε πολύ καλά. Ούτε μπορούν να πληρώσουν οι ίδιοι για τις ανάγκες τους. 
Οι κανόνες που προβλέπει η συγκεκριμένη διάταξη ούτε τους ασθενείς εξυπηρετεί ή πρόκειται να εξυπηρετήσει στην πράξη, ούτε όμως εξασφαλίζει και τους εργαζόμενους στην αποκλειστική νοσηλεία, αφού λιγοστεύουν οι -εντός ή εκτός εισαγωγικών- «πελάτες» που μπορούν να αγοράσουν τις υπηρεσίες και πολλαπλασιάζει τα δουλεμπορικά γραφεία, νόμιμα και παράνομα, που εκμεταλλεύονται τους ίδιους και τις ανάγκες των ασθενών. Και εδώ κάποιοι σε αυτήν εδώ την Αίθουσα στην κατεύθυνση να πετάξουν κάποιες κατηγορίες εργαζομένων, ακόμα και με επαχθέστατους όρους, εκδιώκουν μετανάστες για να πάρουν δικούς μας, Έλληνες με αποικιοκρατικούς όρους πληρωμής των δεδουλευμένων τους.   
Η συγκρότηση της λίστας των αποκλειστικών κατά υγειονομική περιφέρεια, προκειμένου να βρίσκουν δουλειά ανάμεσα στα νοσοκομεία, αντανακλά και τη βαθύτερη στόχευση της Κυβέρνησης, για δημιουργία ενός περιφερόμενου εργατικού δυναμικού, προκειμένου να καλύπτονται οι ανάγκες από την έλλειψη προσωπικού και μάλιστα με δαπάνη των ασθενών-πελατών των δημόσιων νοσοκομείων, μέτρο που έχει θεσμοθετηθεί, ήδη, και για τους υπαλλήλους των δημόσιων νοσοκομείων εδώ και κάμποσα χρόνια και μάλιστα εφαρμόζεται. 
Προκαλεί, λοιπόν, ερωτηματικά το ζήτημα των απαιτούμενων προσόντων, για να ενταχθεί κάποιος στο μητρώο αποκλειστικών νοσοκόμων, νοσηλευτών της υγειονομικής περιφέρειας, αφού αυτά είναι ήδη καθορισμένα προκειμένου να ασκήσει κάποιος το νοσηλευτικό του επάγγελμα. Είναι ενδεχόμενο μέσα από τη διαδικασία επαναπροσδιορισμού της πιστοποίησης να αποκλειστεί ένα τμήμα εργαζομένων στην αποκλειστική νοσηλεία; Εδώ θέλουμε μια απάντηση.
Εμείς υποστηρίζουμε ότι οι υπηρεσίες των αποκλειστικών δεν αποτελούν πολυτέλεια. Αυτές πρέπει να παρέχονται από το δημόσιο νοσοκομείο και αυτό απαιτεί επαρκή αριθμό νοσηλευτικού προσωπικού. Υποστηρίζουμε την πρόσληψη των αποκλειστικών στα δημόσια νοσοκομεία και στις άλλες δημόσιες μονάδες υγείας και πρόνοιας, σύμφωνα με τα τυπικά και ουσιαστικά προσόντα τους. 
Γι’ αυτούς τους λόγους καταψηφίζουμε το άρθρο 2.
Στο άρθρο 3 προβλέπεται η δυνατότητα αποπληρωμής των οφειλών του ΕΟΠΥΥ προς τους παρόχους υγείας και στα φαρμακεία, κατά την 31η Δεκεμβρίου 2011, καθώς και το να εξοφληθούν και οι απλήρωτες υποχρεώσεις του οργανισμού για το διάστημα από 1-11-2011 έως 31-12-2011. Προβλέπεται μάλιστα ως προϋπόθεση για να εξοφληθούν οι φαρμακοποιοί κούρεμα του οφειλόμενου ποσού σε ποσοστό 3,5% επί της αξίας των χορηγηθέντων φαρμάκων. 
Επίσης με υπουργική απόφαση προβλέπεται κούρεμα, χωρίς να προσδιορίζεται το ύψος του μέσα στο άρθρο του σχεδίου νόμου, για τις οφειλές στους άλλους παρόχους υγείας. Οι καθυστερήσεις αυτές, βεβαίως, και έχουν σοβαρές επιπτώσεις στους φαρμακοποιούς και στους αυτοαπασχολούμενους γιατρούς, οι οποίοι ασφυκτιούν κάτω από την πίεση συνολικότερα της δράσης των μονοπωλίων και των μεγάλων επιχειρήσεων που δραστηριοποιούνται στο χώρο της υγείας. Ακόμα και αυτή η κουτσουρεμένη ρύθμιση θα γίνει σε αόριστες δόσεις, χωρίς διασφάλιση της καταβολής της, με συγκεκριμένο χρονοδιάγραμμα. 
Έτσι, λοιπόν, η όποια ανακούφιση προκύψει από τη ρύθμιση αυτή σε καμμία περίπτωση δεν διασφαλίζει την επιβίωση των μικρών φαρμακείων, ιατρείων, εργαστηρίων που μειώνονται τα εισοδήματά τους στο πλαίσιο της όξυνσης του ανταγωνισμού.
Στο άρθρο 3, λοιπόν, δηλώνουμε «ΠΑΡΩΝ». 
Στο άρθρο 4 –και κλείνω, κύριε Πρόεδρε- προβλέπεται η εξόφληση των χρεών των δημοσίων νοσοκομείων –«Παπαγεωργίου», «Αιγινήτειο», «Αρεταίειο», του ΝΙΜΤΣ- αλλά και των στρατιωτικών νοσοκομείων κατά την 31η Δεκεμβρίου 2011. Ανεξάρτητα από το ύψος, επειδή πρόκειται για ρύθμιση η οποία θα βοηθήσει κατά τι τη λειτουργία των νοσοκομείων και πρέπει να πληρωθούν οι άνθρωποι, εμείς ψηφίζουμε υπέρ αυτού του άρθρου. 
Ευχαριστώ, κύριε Πρόεδρε.","ΓΕΩΡΓΙΟΣ ΛΑΜΠΡΟΥΛΗΣ",277
"92612"," Ευχαριστούμε κύριε συνάδελφε.
Το λόγο έχει ο κ. Λοβέρδος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92613"," Κυρίες και κύριοι Βουλευτές, ψηφίζουμε με διαδικασίες κατεπείγοντος ένα σχέδιο νόμου με πέντε άρθρα. 
Τα άρθρα 1, 3 και 4 από εμένα ψηφίζονται. Αποτελούν προέκταση σε τεχνικό, πρακτικό, καθημερινό επίπεδο πολιτικών που έχουν νομοθετηθεί επί των ημερών μας και με τον τρόπο αυτό επιλύονται τεχνικές πρακτικές δυσκολίες, σε ό,τι αφορά την καταβολή πληρωμών.
Κυρίες και κύριοι Βουλευτές, να το ξεκαθαρίσουμε στην Αίθουσα αυτή. Εάν δεν είχε μεσολαβήσει η διπλή εκλογική διαδικασία, αυτά θα είχαν τελειώσει από τις 31 Μαρτίου 2012. Και αν δεν είχε μεσολαβήσει η διαδικασία αλλαγών προσώπων που προκύπτει από μια εκλογική διαδικασία, πολλά απ’ αυτά θα είχαν ρυθμιστεί μέσα στην εξέλιξη του 2012.
Αντιμετωπίζουμε ορθά –εγκρίνω, ψηφίζω- τεχνικές δυσκολίες που, όμως, σχετίζονται με τη ρευστότητα στην αγορά. Είναι κάτι που οδηγεί επιχειρήσεις σε κλείσιμο και στη συνέχεια, λιγότερα έσοδα στο δημόσιο ταμείο, λιγότερα έσοδα στα ασφαλιστικά ταμεία, λιγότερα έσοδα στην υγειονομική περίθαλψη. Είναι κάτι που αν είχε η χώρα συνεχίσει πιο ομαλά, θα ήταν ειλημμένο, θα ήταν στο κουτί των πεπραγμένων μέσα στο πρώτο εξάμηνο του 2012. Είναι χαμένος χρόνος -ως συνήθως- στη χώρα αυτή.
Εν πάση περιπτώσει, όμως, τεχνικές λεπτομέρειες, δυσκολίες επιλύονται –και εγκρίνω- στα άρθρα 1, 3 και 4. 
Όσον αφορά το άρθρο 2, είναι σε πολύ θετική κατεύθυνση. Το ψηφίζουμε.
Εδώ θέλω να κάνω, ωστόσο, μία επισήμανση, γιατί ακούστηκε στην Αίθουσα μία αιτίαση σχετικά με τα θέματα συνταγματικότητας, προεδρικό διάταγμα ή υπουργική απόφαση.
Μάλιστα, άκουσα την εισηγήτρια της Μείζονος Αντιπολιτεύσεως να υπογραμμίζει μια κατά κάποιο τρόπο απαλότερη από όσο θα μπορούσε να είναι γνωμοδότηση του Επιστημονικού Συμβουλίου. 
Κύριε Υπουργέ, να μην παρακολουθήσετε την Επιστημονική Υπηρεσία της Βουλής και να προχωρήσετε με υπουργική απόφαση. 
Κυρία συνάδελφε, ίσως –δεν ξέρω αν είστε νομικός- η άποψη την οποία υπερασπίζεστε καταλήγει στο να γίνει προεδρικό διάταγμα για μια διάταξη για την οποία οι πιο πολλοί συμφωνούμε στην Αίθουσα αυτή, να χάσουμε δέκα μήνες και αφού γίνει το προεδρικό διάταγμα, να επιτρέπεται εναντίον του –παρ’ ότι το προεδρικό διάταγμα έχει περάσει από το Συμβούλιο της Επικρατείας, ελεγχόμενο προληπτικά για θέματα συνταγματικότητας- να υποστείτε και τις κυρώσεις. 
Κυρίες και κύριοι Βουλευτές, είναι η δεύτερη φορά τις τελευταίες οκτώ μέρες που έρχομαι να αγορεύσω στην Ολομέλεια του Σώματος και ακούω εκπρόσωπο του ΣΥΡΙΖΑ να αποδέχεται τις πιο γραφειοκρατικές και τις πιο χρονοβόρες διαδικασίες με μία ψευδοθεσμική εγγυητική προσπάθεια. 
Πρέπει να επιμείνετε με πολύ πειστικά επιχειρήματα και πρέπει για να αντιμετωπίσετε προβλήματα αιτήσεων ακυρώσεως από κάποιους διαμαρτυρόμενους, γιατί η νομοθέτησή σας, η εξουσιοδότηση για υπουργική απόφαση είναι δόκιμη και προτιμητέα. 
Από την πλευρά του χρόνου, κύριε Υπουργέ, είναι η μόνη σωστή. 
Στο άρθρο 5 υπάρχει μία αντίφαση.","ΑΝΔΡΕΑΣ ΛΟΒΕΡΔΟΣ",286
"92614"," Επί της ουσίας, κύριε Λοβέρδο, δεν μας είπατε, παραχωρείτε αρμοδιότητα στην εκτελεστική εξουσία;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92615"," Σας παρακαλώ, σας παρακαλώ, μη με διακόπτετε.","ΑΝΔΡΕΑΣ ΛΟΒΕΡΔΟΣ",286
"92616"," Κάντε μας ένα σχόλιο πώς παραχωρείτε αρμοδιότητα στην εκτελεστική εξουσία.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92617"," Αυτά είναι για το πρώτο έτος της Νομικής, κύριε συνάδελφε.","ΑΝΔΡΕΑΣ ΛΟΒΕΡΔΟΣ",286
"92618"," Κύριε Κουρουμπλή, παρακαλώ να μη διακόπτετε το συνάδελφο. Θα σας δοθεί η ευκαιρία να τα πείτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92619"," Πώς παραχωρείτε αρμοδιότητες του Κοινοβουλίου…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92620"," Παρακαλώ, κύριε Κουρουμπλή, σεβαστείτε τον ομιλητή. Θα σας δοθεί η ευκαιρία, αφού είστε Κοινοβουλευτικός Εκπρόσωπος, να μιλήσετε. 
Συνεχίστε, κύριε Λοβέρδο και μην απαντάτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92621"," Κύριε Πρόεδρε, απευθύνθηκε σε εμάς ο κ. Λοβέρδος. Όφειλα, λοιπόν, να του απαντήσω.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92622"," Ο ομιλητής από το Βήμα απευθύνεται στην Αίθουσα. Δεν απευθύνεται σε κανέναν. 
Ορίστε, κύριε Λοβέρδο, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92623"," Χρόνια παρακολουθώ τον κ. Κουρουμπλή. Τα κάνει αυτά, του αρέσουν αυτά. 
Εγώ, κύριε Πρόεδρε, όμως, έχω δώδεκα λεπτά. Έχω χάσει, ήδη, ένα από τον κύριο συνάδελφο και σας παρακαλώ να μου το κρατήσετε. 
Σε ό,τι αφορά το άρθρο 5, υπάρχει, κύριε Υπουργέ, μία ανακολουθία. Λέτε ότι η ισχύς του παρόντος είναι από της δημοσιεύσεως, αλλά στο άρθρο 1 στο τέλος μιλάτε για έναρξη ισχύος από 1-1-2012.","ΑΝΔΡΕΑΣ ΛΟΒΕΡΔΟΣ",286
"92624"," Στη συγκεκριμένη διάταξη.","ΑΝΔΡΕΑΣ ΛΥΚΟΥΡΕΝΤΖΟΣ",288
"92625"," Ναι. Θα πρέπει να το επαναλάβετε και στο άρθρο 5. Θα έχουμε μπερδέματα. 
Θα ήθελα να σας παρακαλέσω, αν έχετε νομικό σύμβουλο μαζί σας, να κάνετε μία προσθήκη σήμερα, αφού δεν έχετε περιοριστεί μόνο σε θέματα έκτακτης ανάγκης, αλλά έχετε ρυθμίσει και άλλα. 
Κύριε Υπουργέ, τον τελευταίο καιρό όταν ήμουν στο Υπουργείο Υγείας είχαμε με πρωτοβουλία του ΚΕΣΥ, του Κεντρικού Συμβουλίου Υγείας του κ. Δατσέρη, του Αντιπροέδρου καταρτίσει ένα σχέδιο νόμου για την ένταξη των αποφοίτων της Ιατρικής στις ειδικότητες. Μέσα εκεί είχαμε και σημαντικές ρυθμίσεις για θέματα ΚΕΣΥ. 
Ξέρετε ότι στο ΚΕΣΥ εκφράζονται και συμμετέχουν εκπρόσωποι του ΙΚΑ, του ΟΓΑ, αλλά όχι του ΕΟΠΥΥ. Αυτό θα μπορούσατε, αν ο νομικός σας σύμβουλος είναι εδώ, με μία φράση να το λύσετε σήμερα. Είναι μία προσθήκη. Δεν είναι δυνατόν στο Κεντρικό Συμβούλιο Υγείας -το σημαντικότερο όργανο- να μην εκπροσωπείται ο ΕΟΠΥΥ. 
Αυτό εμείς το είχαμε σε γενικότερη παρέμβαση για την ένταξη των αποφοίτων της Ιατρικής στις ειδικότητες και δεν μας αφήσατε ως Νέα Δημοκρατία τότε να το φέρουμε στη Βουλή, παρ’ ότι ήταν έτοιμο και είχε δουλειά πίσω του ετών. Δεν μας αφήσατε. Κανένας δεν έχει καταλάβει γιατί δεν μας αφήσατε να το φέρουμε στη Βουλή. Ο τότε Υφυπουργός σας κ. Βαρτζόπουλος μετέφερε άποψη του κυρίου Πρωθυπουργού –του σημερινού Πρωθυπουργού- και είπε ότι ο κ. Σαμαράς δεν το θέλει. 
Δείτε το! Συνεννοηθείτε με το ΚΕΣΥ, γιατί είναι ένα πάρα πολύ σοβαρό θέμα, το οποίο πρέπει η Βουλή να το αντιμετωπίσει το συντομότερο δυνατό. 
Για τις τροπολογίες θέλω να πω –παρ’ ότι συμφωνώ με ορισμένες επισημάνσεις του κ. Κεδίκογλου- ότι συμφωνώ με όλες τις υπουργικές. Δεν έχετε άδικο. Αυτή η βιασύνη για θέματα που δεν είναι επείγοντα…
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Γιατί, κύριε Πρόεδρε; Δώδεκα λεπτά έχω. Όλοι οι συνάδελφοι είχαν δώδεκα λεπτά.","ΑΝΔΡΕΑΣ ΛΟΒΕΡΔΟΣ",286
"92626"," Κατ’ αρχάς, για να εφαρμόσουμε τον Κανονισμό, όπως γνωρίζετε καλύτερα από εμένα, σε οργανωμένη συζήτηση δίνεται ο κατάλογος των ομιλητών από τα κόμματα. Στα κόμματα, λοιπόν, συμπεριλήφθησαν και οι ανεξάρτητοι Βουλευτές. Επιλεγήκατε εσείς από τους ανεξάρτητους Βουλευτές να είστε ομιλητής. Οι ανεξάρτητοι Βουλευτές δεν έχουν το δικαίωμα ειδικού αγορητή, ο οποίος έχει δώδεκα λεπτά. 
Συνεχίστε εσείς, εγώ θα σας κρατήσω δυο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92627"," Όχι, κύριε Πρόεδρε, δεν μου φθάνουν. Είχα σχεδιάσει να μιλήσω με βάση του ότι έχω τα ίδια δικαιώματα με τους υπολοίπους. Μας αναγκάζετε να κάνουμε Κοινοβουλευτική Ομάδα, ενώ είναι μία απλή διασταλτική ερμηνεία του Κανονισμού.","ΑΝΔΡΕΑΣ ΛΟΒΕΡΔΟΣ",286
"92628"," Στο χέρι σας είναι, όποτε θέλετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92629"," Μας αναγκάζετε να πάρουμε απόφαση να κάνουμε Κοινοβουλευτική Ομάδα, για να έχουμε δικαιώματα, όπως όλοι οι υπόλοιποι συνάδελφοι. Δεν είναι έτσι.","ΑΝΔΡΕΑΣ ΛΟΒΕΡΔΟΣ",286
"92630"," Χάνετε χρόνο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92631"," Αρκούσε μία διασταλτική ερμηνεία του νόμου και σας παρακαλώ, επειδή είστε πολύ παλιός κοινοβουλευτικός, να μου επιτρέψετε να αγορεύσω κατά το σχεδιασμό μου.","ΑΝΔΡΕΑΣ ΛΟΒΕΡΔΟΣ",286
"92632"," Όχι. Θα εφαρμόσω τον Κανονισμό. 
Συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92633"," Θέλω, λοιπόν, τουλάχιστον, να μου δώσετε το χρόνο της δευτερολογίας μου.","ΑΝΔΡΕΑΣ ΛΟΒΕΡΔΟΣ",286
"92634"," Και πάλι έχει αποφασιστεί…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92635"," Λέω, λοιπόν, κύριε Υπουργέ –και νομίζω ότι είναι μία πάρα πολύ καλή ευκαιρία σήμερα- ότι λέμε ναι στις ρυθμίσεις που επιλύουν λειτουργικά θέματα, αλλά και ναι σε απαραίτητες πολιτικές σε βασικούς κλάδους της ελληνικής διοίκησης και του ελληνικού κράτους.
Θα ήθελα να ξέρουν οι κυρίες και οι κύριοι Βουλευτές, ότι και εσείς και εμείς και η κ. Ξενογιαννακοπούλου αντιμετωπίσαμε το Υπουργείο Υγείας όχι με τις κλασικές διαδικασίες και ανάγκες, όπως παλιά, όπου κάθε Υπουργός ίδρυε και καμμιά δεκαριά νοσοκομεία, τα οποία τα άφηνε με κενά από πλευράς προσωπικού, υλικών, γιατί δεν είχε χρήματα. Γιατί όλο το ελληνικό κράτος πελατειακά δούλευε. Εμείς πήγαμε να μαζέψουμε την κατάσταση. Είχαμε, όμως, ένα σχέδιο. Και κακώς κάποιοι αναφέρουν ότι η τρόικα το υπέβαλε. 
Τον Οκτώβριο του 2009, κυρίες και κύριοι Βουλευτές, γίνεται συνεδρίαση της Επιτροπής Κοινωνικών Υποθέσεων και βάζουμε την παρακαταθήκη καθένας για τις αναγκαίες αλλαγές στην κατανάλωση των φαρμάκων, όπου γινόταν το πάρτι επί πολλά χρόνια. Δεν είναι ώρα να λέμε ποιος φταίει και γιατί. 
Θυμάμαι τον κ. Ροντούλη από το ΛΑΟΣ, θυμάμαι τον κ. Σαλμά από τη Νέα Δημοκρατία, την κ. Κατσέλη, εμένα, την κ. Ξενογιαννακοπούλου να βάζουμε θέματα. Καταφέραμε 2 δισεκατομμύρια όσον καιρό ήμασταν εκεί. 
Εμείς, δεν διορίζαμε, κύριε Υπουργέ, όπως έκαναν άλλοι που κάνουν και τους έξυπνους. Εμείς ούτε διορίζαμε ούτε γίναμε πρωταθλητές των επιδομάτων. Εμείς μαζεύαμε. Και ήρθατε να συνεχίσετε.
Το 2012 κλείνει το έτος με, απ’ ό,τι φαίνεται, εξοικονόμηση κατά τα προβλεφθέντα του ενός δισεκατομμυρίου από τη σπατάλη και τη ρεμούλα στα φάρμακα από δικές μας πολιτικές, διότι το Υπουργείο Υγείας επιχείρησε να βγάλει το Νοέμβριο ένα δελτίο τιμών και είχε πάρα πολλά μπερδέματα κατά την εφαρμογή.
Εμείς στηρίζουμε, κύριοι. Είμαστε εδώ και στηρίζουμε. Εμάς, όταν κάναμε τον ΕΟΠΥΥ –ένα αίτημα από τη δεκαετία του ’70- μας είχαν καταλάβει το Υπουργείο οι συνδικαλιστές της Νέας Δημοκρατίας και Βουλευτές της Νέας Δημοκρατίας μαζί με συνδικαλιστές του ΣΥΡΙΖΑ επί ενάμιση μήνα. Δεν τους βλέπω σήμερα τους συνδικαλιστές του ΣΥΡΙΖΑ. Δεν τους βλέπω. Πού είναι οι καθημερινώς ευρισκόμενοι στις τηλεοράσεις, στις καταλήψεις των κτηρίων, στους προπηλακισμούς; Επικρατεί σιγή. Κάτι τους πάει καλύτερα φαίνεται. Όχι από σας. Κάποιο πρόβλημα δεν έχουν σε πολιτικό επίπεδο και επίπεδο συσχετισμών. 
Πότε είχαν; Όταν αποφασίσαμε να κάνουμε πενήντα ετών αίτημα πράξη, να ενώσουμε όλους τους κλάδους υγείας σε ένα ταμείο. Λένε ότι το ταμείο αυτό δεν έχει λεφτά. Γιατί; Ποιο ταμείο έχει λεφτά; 
Γιατί, κυρίες και κύριοι του ΣΥΡΙΖΑ; Αν ήταν πολλά και μικρά τα ταμεία, θα είχαν λεφτά; Απευθύνω την κριτική αυτή σε όλους αυτούς τους άσχετους ή τους ψεύτες, που βγαίνουν και λένε για έλλειψη χρημάτων, που είναι μία πραγματικότητα. Αν πολλά μικρά ταμεία υπήρχαν σήμερα, θα είχαν χρήματα; Αφού η ανεργία τα προκαλεί αυτά, η αδυναμία του ελληνικού κράτους να δανειστεί. 
Αν κάποιος από εσάς ήταν διοικητής ενός ενιαίου ταμείου, ενός από τα πολλά, και είχε 1 ευρώ αντί για 10 που έπρεπε να έχει, θα έδινε πρώτα για φάρμακα και νοσοκομεία ή για τις συντάξεις; Για τις συντάξεις θα έδινε. Ούτε 1 ευρώ δεν θα υπήρχε για φάρμακα σήμερα.
Κάντε, όμως, κάτι, κύριε Υπουργέ. Κάντε μία νομοθετική παρέμβαση και φέρτε την εδώ στη Βουλή, να αποδίδεται αμέσως...","ΑΝΔΡΕΑΣ ΛΟΒΕΡΔΟΣ",286
"92636"," Το έχουμε κάνει αυτό.","ΑΝΔΡΕΑΣ ΛΥΚΟΥΡΕΝΤΖΟΣ",288
"92637"," Προς τον ΕΟΠΥΥ;","ΑΝΔΡΕΑΣ ΛΟΒΕΡΔΟΣ",286
"92638"," Και προς τον ΕΟΠΥΥ στο 4093/2012.","ΑΝΔΡΕΑΣ ΛΥΚΟΥΡΕΝΤΖΟΣ",288
"92639"," Από το πέρασμα από τα συνταξιοδοτικά ταμεία δημιουργούνται καθυστερήσεις. Αν αυτό το θέμα το έχετε λύσει, συμφωνώ.","ΑΝΔΡΕΑΣ ΛΟΒΕΡΔΟΣ",286
"92640"," Νομικά το έχουμε λύσει.","ΑΝΔΡΕΑΣ ΛΥΚΟΥΡΕΝΤΖΟΣ",288
"92641"," Αν δεν το λύσετε και πρακτικά, θα παραμένει η διακριτική ευχέρεια ενός συνταξιοδοτικού ταμείου να αποδίδει με καθυστερήσεις. Αυτό είναι το θέμα και πρέπει να λυθεί.","ΑΝΔΡΕΑΣ ΛΟΒΕΡΔΟΣ",286
"92642"," Σ' αυτό έχετε δίκιο.","ΑΝΔΡΕΑΣ ΛΥΚΟΥΡΕΝΤΖΟΣ",288
"92643"," Πρέπει να λυθεί, κύριε Υπουργέ, γιατί με αυτόν τον τρόπο γίνεται η κερδοσκοπία σε βάρος μίας πάρα πολύ σωστής πολιτικής.","ΑΝΔΡΕΑΣ ΛΟΒΕΡΔΟΣ",286
"92644"," Ολοκληρώστε, κύριε συνάδελφε. 
Βέβαια, έχει πάρει και το χρόνο της δευτερολογίας του. Το ζήτησε ο ίδιος ο κ. Λοβέρδος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92645"," Ναι, τον καταναλώνω τώρα, κύριε Πρόεδρε. Θα πάρω και το χρόνο που έχω για τις τροπολογίες. Δεν θα αγορεύσω μετά. 
Μου έχουν πει, κύριε Υπουργέ –και χαίρομαι που είστε εδώ- ότι ο δημοσιογράφος Βασίλης Βενιζέλος στην «ΑΥΓΗ» έχει επισημάνει ότι δύο φάρμακα που αφορούν σπάνιες νόσους –σήμερα είναι η Παγκόσμια Ημέρα των σπάνιων νόσων- κατά κάποιο τρόπο ή κατά απόλυτο τρόπο έχουν αποσυρθεί από την αγορά. Γιατί; 
Αναφέρομαι σε δύο περιπτώσεις φαρμάκων ακριβών, αλλά αναντικατάστατων. Δεν υπάρχουν άλλα δηλαδή. Θα έλεγα, κύριε Υπουργέ, ότι πρέπει να το δείτε, γιατί οι δύο συγκεκριμένες ασθένειες ταλαιπωρούν ανθρώπους και μέρα που είναι σήμερα, θα πρέπει να δώσετε κάποια απάντηση. Δείτε το, σας παρακαλώ.","ΑΝΔΡΕΑΣ ΛΟΒΕΡΔΟΣ",286
"92646"," Κύριε Λοβέρδο, ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92647"," Όχι, κύριε Πρόεδρε. Αφήστε με να τελειώσω.
Έχω ακούσει, κύριε Υπουργέ, ότι σταμάτησαν οι ηλεκτρονικές προμήθειες από την Επιτροπή Προμηθειών. Για πρώτη φορά το ελληνικό δημόσιο το καλοκαίρι του 2011 έκανε ηλεκτρονική προμήθεια φαρμάκων, με τρομακτική ωφέλεια για το ελληνικό κράτος, για τον Έλληνα πολίτη. Αν έχει σταματήσει, είναι κακό. 
Για να ξέρετε, μετά από ένα διαγωνισμό που καταλήγει κάπου, οι ενστάσεις και οι αιτήσεις ακυρώσεως, μέχρι να καταλήξουμε να υπογράψουμε, είναι πολύ χρονοβόρες. Αν σταμάτησε, δημιουργεί πάρα πολλά προβλήματα. Επίσης, ακούμε ότι σταμάτησε η λειτουργία και του ESY.net, ενός μηχανισμού...","ΑΝΔΡΕΑΣ ΛΟΒΕΡΔΟΣ",286
"92648"," Όχι. Ποιος τα λέει αυτά;","ΑΝΔΡΕΑΣ ΛΥΚΟΥΡΕΝΤΖΟΣ",288
"92649"," Θα πρέπει να απαντήσετε. 
Είναι ένας μηχανισμός που δημιουργεί όχι εικόνα, αλλά βεβαιότητες για δαπάνες και για έσοδα στο δημόσιο σύστημα. 
Εμείς σε αυτά, κυρίες και κύριοι, παλέψαμε να κάνουμε πολιτικές, χωρίς να αγνοούμε ότι μέσα στις συνθήκες της κρίσης ένα Υπουργείο Υγείας δεν μπορεί παρά να κοιτά, όσο μπορεί περισσότερο, θέματα που αφορούν την υγεία αυτή καθ’ αυτή και όχι τα οικονομικά της. 
Πρώτα απ’ όλα, να αναφέρω τα θέματα που έχουν να κάνουν με την υγεία του πολίτη και όχι με την ασθένειά του. Κάναμε την Υπηρεσία Διατροφής και Άθλησης. Τι γίνεται εκεί, κύριε Υπουργέ; Το καταργήσαμε αυτό; 
Παλέψαμε τις μεταμοσχεύσεις, παραλαμβάνοντας μια κατάσταση θλιβερή, την οποία σχετικώς βελτιώσαμε. Παλέψαμε τον ΟΚΑΝΑ. Κάναμε περίπου είκοσι τρεις, εικοσιπέντε ή τριάντα καινούργιες μονάδες. Και αντί να επαινείται ο ΟΚΑΝΑ, μαθαίνουμε ότι τον μέμφεστε. Όχι εσείς, αλλά απ’ το Υπουργείο. 
Κάναμε, επίσης, νομοθεσία για τις μονάδες ημερήσιας νοσηλείας. Επίσης είχαμε ετοιμάσει ένα διάταγμα, αλλά το καθυστερεί το Υπουργείο. Δεν έρχεται. Κάναμε προσπάθειες. 
(Σε αυτό το σημείο κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Σε αυτές τις δύσκολες συνθήκες χρειάζεται, κύριε Υπουργέ, μια ενεργοποίηση της Επιτροπής Κοινωνικών Υποθέσεων, όπου θα μας ενημερώσετε γι’ αυτά που έχετε σχέδιο να κάνετε. Πρέπει να λειτουργήσει η υποεπιτροπή φαρμάκων, την οποία με δική μας πρόταση είχε υιοθετήσει η Βουλή. Και να δούμε τι γίνεται με τα φάρμακα. 
Σε ό,τι με αφορά, κυρίες και κύριοι Βουλευτές, ακούγοντας τη σημερινή συζήτηση για τα θέματα της υγείας, πείστηκα -με αυτά που άκουσα- ακόμα περισσότερο ότι στο ελληνικό Κοινοβούλιο υπάρχει ανάγκη για μια νέα πολιτική φωνή. Θα είναι πραγματικότητα σε λίγο καιρό.","ΑΝΔΡΕΑΣ ΛΟΒΕΡΔΟΣ",286
"92650"," Ευχαριστούμε πολύ.
Για να μη φανεί η συμπάθεια του Προεδρεύοντος προς το πρόσωπο του κ. Λοβέρδου, ήθελα να σας πω ότι ζήτησε ο ίδιος το χρόνο και της δευτερολογίας του και των τροπολογιών, γι’ αυτό μίλησε τόσο πολύ. Το λέω αυτό, επειδή είδα μερικούς συναδέλφους, οι οποίοι ερωτηματικά κοιτούσαν την Έδρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92651"," Κύριε Πρόεδρε, θα ήθελα το λόγο για ένα λεπτό.","ΑΝΔΡΕΑΣ ΛΥΚΟΥΡΕΝΤΖΟΣ",288
"92652"," Κύριε Υπουργέ, θέλατε να κάνετε μια παρέμβαση; Σας δίνω τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92653"," Ναι, σας ευχαριστώ.  
Κατ’ αρχάς, σε ό,τι αφορά την τοποθέτηση του αξιότιμου και εκλεκτού συναδέλφου του κ. Λοβέρδου, θα απαντήσω κατά τη διάρκεια της τοποθέτησής μου στο σύνολό της, αλλά θεωρώ υποχρέωσή μου να απαντήσω στα δύο ερωτήματα τα οποία έθεσε. Θεωρώ ότι είναι μείζονος σημασίας και νομίζω ότι ενδιαφέρουν τις κυρίες και τους κυρίους συναδέλφους που μας παρακολουθούν και συμμετέχουν. 
Δεν σταμάτησε η διαδικασία της ηλεκτρονικής προμήθειας. Η Επιτροπή Προμηθειών Υγείας –και χθες είχαμε συνεργασία με την Πρόεδρο στο Υπουργείο– εξακολουθεί να λειτουργεί. Έχω πολλές φορές αναφερθεί στον τρόπο με τον οποίο μειώσαμε προσφάτως τις τιμές των φίλτρων αιμοκάθαρσης, με παρέμβαση ακριβώς μέσα απ’ την ηλεκτρονική διαδικασία. Κάναμε παρέμβαση στο Παρατηρητήριο Τιμών και παρασύραμε προς τα κάτω τις τιμές. Το ίδιο γίνεται και με τα φάρμακα. 
Όπως και εσείς αναφερθήκατε, έχουμε πολύ σημαντικό ζήτημα με τις διαδικασίες των ενστάσεων για να φτάσουμε στις συμβασιοποιήσεις. Όμως, άλλο το ένα κεφάλαιο, άλλο το άλλο.
Δεύτερον, το ESY.net λειτουργεί. Παίρνουμε τα στοιχεία, παρακολουθούμε την εξέλιξη της υλοποίησης των προϋπολογισμών των νοσοκομείων. Είπα και χθες στην επιτροπή, αγαπητέ συνάδελφε, ότι τα στοιχεία τα οποία έχουμε στη διάθεσή μας τώρα για τις οφειλές των νοσοκομείων προς τους παρόχους υγείας, είναι στοιχεία τα οποία έχουμε συγκεντρώσει μέσα από το ESY.net. 
Θα καταθέσω στην Επιτροπή Κοινωνικών Υποθέσεων το αποτέλεσμα της εξοφλητικής διαδικασίας, ούτως ώστε να γνωρίζει η επιτροπή μας και η Ολομέλεια της Βουλής πώς και πού διετέθησαν το 1,4 δισεκατομμύριο ευρώ, τα οποία προβλέπονται να διατεθούν. Ήδη η πρώτη δόση των 300 εκατομμυρίων ευρώ έφθασε από το Υπουργείο Οικονομικών στο Υπουργείο Υγείας σε συγκεκριμένο κωδικό, για να διατεθεί εν συνεχεία στα νοσοκομεία.
Θα ήθελα να κάνω μία τελευταία αναφορά, κύριε Πρόεδρε. Η τροπολογία 248/18, η οποία είναι αυτή που συζητήθηκε και αφορά τα θέματα του ΤΑΙΠΕΔ, αποσύρεται και θα επανέλθει την επόμενη εβδομάδα σε άλλο νομοσχέδιο για να συζητηθεί. Το λέω, για να μην αναφέρονται σε αυτήν την τροπολογία, οι κυρίες και οι κύριοι συνάδελφοι.","ΑΝΔΡΕΑΣ ΛΥΚΟΥΡΕΝΤΖΟΣ",288
"92654"," Πολύ καλά κάνατε, κύριε Υπουργέ, να το φέρετε εκεί, καθώς έχουμε ένα σωρό νομοσχέδια την άλλη εβδομάδα.. 
Το λόγο έχει ο συνάδελφος κ. Βλάχβεης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"92655"," Ευχαριστώ, κύριε Πρόεδρε.
Κυρίες και κύριοι Βουλευτές, με το παρόν σχέδιο νόμου του Υπουργείου Υγείας γίνεται μια προσπάθεια νοικοκυρέματος στο χώρο της υγείας. Θα ήθελα να επικεντρωθώ σε κάποιες σημαντικές ρυθμίσεις, όχι μόνο με την ιδιότητα του Βουλευτή, αλλά κυρίως με αυτή του ιατρού ο οποίος συνεχίζει να ασκεί την ιατρική επιστήμη. 
Ένα μεγάλο πρόβλημα, που οδηγείται σε οριστική λύση, είναι αυτό που σχετίζεται με τις -γνωστές σε όλους μας- αποκλειστικές νοσοκόμες και νοσοκόμους στα δημόσια νοσοκομεία. Πλήθος συμπολιτών μας έχει πέσει θύμα κυκλωμάτων επιτήδειων οι οποίοι, εκμεταλλευόμενοι τον πόνο και την ανάγκη, προσφέρουν υπηρεσίες αποκλειστικών νοσοκόμων μέσω ατόμων τα οποία, όχι μόνο δεν διαθέτουν τα προσόντα, αλλά θέτουν σε κίνδυνο και την ίδια την υγεία του ασθενή. 
Οι γυναίκες αυτές και οι άντρες, οι οποίοι παρουσιάζονται ως αποκλειστικές και αποκλειστικοί νοσοκόμοι, είναι συνήθως αλλοδαποί και καταφέρνουν να εισέρχονται στα νοσοκομεία, να εισπράττουν διόλου ευκαταφρόνητα ποσά και μάλιστα αφορολόγητα. 
Με το νόμο αυτό καθορίζεται ρητά ο ρόλος των αποκλειστικών νοσοκόμων, η ατομική και αποκλειστική τους ευθύνη για την παροχή υπηρεσιών στους ασθενείς, ο τρόπος κάλυψης της δαπάνης αποκλειστικά από τον ασθενής, από τους οικείους του ή από τον ασφαλιστικό του φορέα, ενώ προβλέπεται υπουργική απόφαση για τη ρύθμιση κάθε αναγκαίας λεπτομέρειας.
Παράλληλα, το σημαντικότερο είναι ότι προβλέπεται η δημιουργία και η τήρηση μητρώου αποκλειστικών νοσοκόμων σε κάθε υγειονομική περιφέρεια και η υποχρεωτική εγγραφή σε αυτό κάθε αποκλειστικής νοσοκόμας ή νοσοκόμου, ως αναγκαία προϋπόθεση για την απασχόλησή τους σε νοσοκομείο ή ιδιωτικό ίδρυμα. Ο νόμος προβλέπει για πρώτη φορά τη δημιουργία ενός κεντρικού συστήματος σε επίπεδο υγειονομικής περιφέρειας για την καταγραφή και τον έλεγχο των προσόντων των αποκλειστικών νοσοκόμων και θέτει τα εχέγγυα νομιμότητας για την απασχόλησή τους.
Κυρίες και κύριοι συνάδελφοι, με το παρόν σχέδιο νόμου δίνεται η δυνατότητα οριστικής εξόφλησης όλων των οφειλών του ΕΟΠΥΥ οι οποίες είχαν καταγραφεί μέχρι το Δεκέμβριο του 2011. Με την εξόφλησή τους φεύγει το μεγαλύτερο μέρος του χρέους της πολιτείας στα φαρμακεία, τους ιδιώτες, τους γιατρούς, ιδιωτικές κλινικές, αλλά και διαγνωστικά κέντρα. Η εν λόγω ρύθμιση αναμένεται να επιταχύνει σημαντικά την καταβολή των οφειλόμενων ποσών στους ως άνω ενδιαφερόμενους και έτσι να αποπληρωθούν άμεσα οι ληξιπρόθεσμες οφειλές. Επιπλέον, παρέχεται η δυνατότητα υιοθέτησης της ως άνω διαδικασίας εξόφλησης και για τις απλήρωτες υποχρεώσεις του οργανισμού, για τις οποίες έχουν εκδοθεί τα απαιτούμενα παραστατικά από 1ης Νοεμβρίου μέχρι Δεκέμβριο του 2011.
Επιπλέον, ρυθμίζονται οι προϋποθέσεις εξόφλησης των ληξιπρόθεσμων οφειλών των νοσηλευτικών ιδρυμάτων του ΕΣΥ, του Νοσοκομείου «Παπαγεωργίου», των λοιπών φορέων γενικής κυβέρνησης, που λειτουργούν με τη μορφή νομικού προσώπου δημοσίου και ιδιωτικού δικαίου και εποπτεύονται από το Υπουργείο Υγείας. Μιλάμε για το «Αιγινήτειο» Νοσοκομείο, το «Αρεταίειο», το ΝΙΜΤΣ και τα στρατιωτικά νοσοκομεία. Με τη ρύθμιση αυτή γίνεται άρση του οικονομικού αδιεξόδου στο οποίο έχουν περιέλθει ιδιώτες προμηθευτές των δημοσίων φορέων, οι οποίοι, ενώ είχαν εκπληρώσει τις φορολογικές τους υποχρεώσεις στο δημόσιο, είχαν πληρώσει φόρους και είχαν αποδώσει το Φόρο Προστιθέμενης Αξίας, εν τούτοις δεν είχαν πληρωθεί από το κράτος για τις παρεχόμενες υπηρεσίες και για τα υλικά.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Ως αποτέλεσμα αυτών των ενεργειών, απομακρύνεται ο κίνδυνος άμεσης διακοπής του εφοδιασμού των νοσοκομείων με υγειονομικό υλικό, αλλά και φαρμάκων από φαρμακοποιούς και υπηρεσιών υγείας από συμβεβλημένους με τον ΕΟΠΥΥ γιατρούς.
Θεωρώ ότι το νομοσχέδιο αυτό είναι πολύ σημαντικό για το χώρο της υγείας και καλώ όλους τους συναδέλφους να το υποστηρίξουν.
Ευχαριστώ πολύ.
(Χειροκροτήματα)","ΜΕΝΕΛΑΟΣ ΒΛΑΧΒΕΗΣ",63
"92656"," Ευχαριστούμε, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα μαθητές και μαθήτριες και δύο εκπαιδευτικοί από το Πρότυπο Πειραματικό Λύκειο Ιωνιδείου Σχολής του Πειραιά.
Καλώς ήλθατε, παιδιά!
(Χειροκροτήματα απ’ όλες τις πτέρυγες της Βουλής)
Το λόγο έχει ο κ. Κώστας Ζαχαριάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92657"," Κυρία Πρόεδρε, κυρίες και κύριοι Βουλευτές, ένα νομοσχέδιο που εισάγεται κατεπειγόντως στη Βουλή δεν είναι εξαίρεση στο μνημονιακό περιβάλλον στο οποίο υποαναπτύσσεται και θα έλεγα, ασφυκτιά σήμερα το νομοθετικό έργο.
Προς τι το κατεπείγον, όταν οι διατάξεις που σήμερα συμπληρώνονται, έχουν ψηφιστεί με νόμους προ ενός ή δύο ετών, με νόμους που προέβλεπαν και δυνατότητα συμψηφισμού; Είναι φανερό ότι το σημερινό νομοσχέδιο είναι κατεπείγον και θέτει ζητήματα που είναι προαπαιτούμενα της τρόικας και πρέπει να αποπληρωθούν τα χρέη του δημοσίου προς τους ιδιώτες πιστωτές έτσι όπως το επιβάλλουν οι δανειστές μας.
Χθες ο κύριος Υπουργός μάς είπε στην Επιτροπή Κοινωνικών Υποθέσεων ότι, συμψηφίζοντας και αποπληρώνοντας τα χρέη του δημοσίου προς τους ιδιώτες, τις φαρμακευτικές εταιρείες και τους κατόχους αδείας κυκλοφορίας φαρμάκων, ευελπιστεί ότι μέσα στο πρώτο εξάμηνο του 2013 θα δοθεί ανάσα στην πολύπαθη δημόσια πρωτοβάθμια και δευτεροβάθμια υγεία, στον ΕΟΠΥΥ και στα νοσοκομεία, δηλαδή. Διότι λεφτά υπάρχουν. Μακάρι να ήταν έτσι!
Δυστυχώς, το μόνο που καταφέρνει το νομοσχέδιο είναι να βελτιώσει κάπως τα ελλείμματα των νοσοκομείων, αφού οι χρωστούμενες από τις φαρμακευτικές εταιρείες, επιστροφές των χρημάτων -το rebate, δηλαδή- μπορεί πια να εκχωρηθεί και να εισπραχθεί από τα νοσοκομεία.
Το μνημονιακό, όμως, πανωφόρι της δημόσιας υγείας είναι διάτρητο, κύριε Υπουργέ. Τα χρήματα που θα εισπραχθούν από τα νοσοκομεία με συμψηφισμούς θα τα στερηθεί αντιστοίχως ο ΕΟΠΥΥ και αν αυτά ανέρχονται σε 250 εκατομμύρια ευρώ περίπου, η είσπραξη που έχει προϋπολογίσει ο ΕΟΠΥΥ να πάρει, δεν θα υπάρξει στα ταμεία του. Άρα, θα έχουμε έναν ελλειμματικό ΕΟΠΥΥ στο τέλος του 2013.
Αυτή είναι η ανακύκλωση της μιζέριας στην οποία έχει περιπέσει η δημόσια υγεία, λόγω της υποχρηματοδότησης και της στάσης πληρωμών στον ΕΟΠΥΥ, που, με τη σειρά του, δεν χρηματοδοτείται επαρκώς από τα ταμεία. Είναι ένας φαύλος κύκλος, που περισφίγγει δυστυχώς τα οικονομικά της δημόσιας υγείας, αποδιαρθρώνει το ΕΣΥ και οδηγεί σε απώλεια ανθρώπινων ζωών.
Η θέση του ΣΥΡΙΖΑ είναι σταθερή και διακηρυγμένη: Χρειάζεται εγγυημένη κρατική χρηματοδότηση, για να σταθεί στα πόδια του ο ΕΟΠΥΥ.
Σε άλλες εποχές όλοι οραματίζονταν έναν ενιαίο φορέα πρωτοβάθμιας περίθαλψης, που θα ενοποιούσε τα κατακερματισμένα ταμεία -την παροχή υπηρεσιών, δηλαδή, στην υγεία- που θα προήγαγε την πρόληψη, θα αναδείκνυε τις υπηρεσίες του οικογενειακού γιατρού, των κέντρων υγείας, αστικών και περιφερειακών. Αντί αυτών, όμως, ο ρόλος του ΕΟΠΥΥ είναι εγγενώς υπονομευμένος και αποκαλύπτεται από την πρώτη μέρα της λειτουργίας του.
Ποιος είναι ο ΕΟΠΥΥ που συνέστησε ο κ. Λοβέρδος; Είναι η βίαιη περικοπή των δημόσιων δαπανών για την υγεία, ο υποδιπλασιασμός των δαπανών αυτών, ο περιορισμός του διατιθέμενου ποσοστού τού ΑΕΠ -πολύ κάτω από το 6%- για τις συνολικές δαπάνες υγείας, δημόσιες και ιδιωτικές.
Πώς υλοποιείται; Με τη μεταφορά των δαπανών στις τσέπες των ασθενών, των καταστροφικών, όπως χαρακτηρίζονται από τους οικονομολόγους υγείας, δαπανών για τα μικρομεσαία νοικοκυριά, για το ενάμισι εκατομμύριο ανέργων, για το 31% βιαίως φτωχοποιημένων Ελλήνων. Αυτά για το άρθρο 1.
Στο άρθρο 3 προβλέπεται αυτή η έκπτωση, το κούρεμα δηλαδή 3,5%, πέραν του rebate, σε ιδιώτες φαρμακοποιούς πλέον και όχι σε μεγαλοπαρόχους και φαρμακευτικές εταιρείες, μετά από δύο χρόνια υπερημερίας. Πρόκειται για μια αυθαίρετη έκπτωση, ένα αυθαίρετο κούρεμα, όταν για τους υπόλοιπους, πέραν των φαρμακοποιών, επίσης μικρούς παρόχους υγείας, τους ιδιώτες γιατρούς, τους εργαστηριακούς γιατρούς, μπορεί να φτάσει και το 8% και το 10% και ακόμα μεγαλύτερο ποσοστό, όπως λέγεται.
Είναι δίκαιο αυτό, κύριε Υπουργέ;
Όμως, στο άρθρο αυτό και στην παράγραφο 2, που έχει προστεθεί, διαγράφονται τα χρέη του ΕΟΠΥΥ προς τα δημόσια νοσοκομεία, τα χρέη που έχουν καταγραφεί από παροχή υπηρεσιών μέχρι τις 31-12-2011.
Σε ποιο ποσό ανέρχονται τα χρέη αυτά προς τα δημόσια νοσοκομεία; Ενδεχομένως, σε εκατοντάδες εκατομμύρια ευρώ. Ποιο είναι το ποσό της έκτακτης επιχορήγησης στα δημόσια νοσοκομεία, που θα δοθεί ως προϋπόθεση της διαγραφής των χρεών του ΕΟΠΥΥ;","ΚΩΝΣΤΑΝΤΙΝΟΣ ΖΑΧΑΡΙΑΣ",151
"92658"," Είναι 1,4. Το είπα πριν.","ΑΝΔΡΕΑΣ ΛΥΚΟΥΡΕΝΤΖΟΣ",288
"92659"," Θα είναι έκτακτη επιχορήγηση στα νοσοκομεία αυτή; Δηλαδή, θα καλύψει τα ελλείμματα των νοσοκομείων που έχει δημιουργήσει ο λογαριασμός που οφείλει ο ΕΟΠΥΥ; Αυτό είναι άγνωστο και θα πρέπει να το ξέρουμε. Βεβαίως, ρυθμίζονται τα χρέη του ΕΟΠΥΥ όπως-όπως και τα χρέη των νοσοκομείων.
Όμως, τι θα γίνει με την κάλυψη πολλών χιλιάδων εργαζομένων, πολλών χιλιάδων ασφαλισμένων που από αύριο χάνουν την ασφαλιστική τους ικανότητα, όσον αφορά την περίθαλψη, μένουν ακάλυπτοι και προστίθενται στο μακρύ κατάλογο όχι μόνο της ανεργίας, αλλά και της ανασφάλιστης παροχής υγείας; Πρέπει να δοθεί άμεσα λύση. Πρέπει να δοθεί παράταση στη δυνατότητά τους να προσφεύγουν στις δημόσιες υπηρεσίες υγείας, στις υπηρεσίες του ΕΟΠΥΥ. 
Μία μεγάλη συζήτηση έχει γίνει για το άρθρο 2. Πρέπει να σημειώσω, κύριε Υπουργέ, ότι νομοθετήσατε υπό το βάρος της πίεσης της Χρυσής Αυγής. Είναι τραγικό μέσα από πίεση να επαναλαμβάνονται τα ίδια, δηλαδή να μην ακούγεται τίποτα το ιδιαίτερο και να επαναλαμβάνεται πάλι μία διάταξη που παρέχει εξουσιοδότηση στον Υπουργό μέσα από υπουργικές αποφάσεις να μπορεί να ρυθμίζει και τα θέματα αυτά στις λεπτομέρειές τους, δηλαδή, όσον αφορά τα κριτήρια, τη διαδικασία, το πώς θα γίνεται η επιλογή. Και γνωρίζουμε ότι οι αποκλειστικές αδελφές αυτό που καλύπτουν στα νοσοκομεία είναι πραγματικά η τεράστια έλλειψη του νοσηλευτικού προσωπικού.
Ποιο είναι σήμερα το νοσηλευτικό προσωπικό, κύριε Υπουργέ; Είναι το υποδιπλάσιο του πραγματικού που πρέπει να υπάρχει και προβλέπεται σύμφωνα με τις ανάγκες των ασθενών. Προβλέπεται, βέβαια, μεγαλύτερη μείωση από εδώ και πέρα, αφού κόβονται και δέκα χιλιάδες κλίνες, ενώ τα νοσοκομεία μας παραμένουν. Θα πρέπει να δούμε τι γίνεται μ’ αυτό το νοσηλευτικό προσωπικό που έχει φθάσει στα όρια της εργασιακής εξάντλησης. 
(Στο σημείο αυτό κτυπά το κουδούνι λήξεως του χρόνου ομιλίας του κυρίου Βουλευτή)
Θα ήθελα την ανοχή σας για ένα λεπτό, κυρία Πρόεδρε.
Είπα και χθες ότι υπάρχει το μεγάλο ζήτημα αυτής της εργασιακής εξουθένωσης και εξάντλησης και περιγράφεται σε μία πρόσφατη έρευνα του εργαστηρίου υγιεινής της Ιατρικής Σχολής του Αριστοτελείου Πανεπιστημίου. Το 25% των ειδικευμένων γιατρών, το 33% των ειδικευόμενων –δηλαδή, ένας στους τρεις- το 37% των νοσηλευτών, το 35% των εργαζόμενων στο ΕΚΑΒ, είναι στα όρια της εργασιακής εξουθένωσης, με συναισθηματική κυρίως, εξουθένωση και αποστέρηση, με κακή συμπεριφορά που πλήττει κυρίως τους νοσηλευόμενους. Δηλαδή, δεν είναι μόνο θέμα των εργαζόμενων στα νοσοκομεία, αλλά είναι και ποιος εισπράττει αυτήν τη μείωση της παροχής της ιατρικής και νοσηλευτικής φροντίδας.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"92660"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92661","  Θέλω να πω, δηλαδή, για το άρθρο 2, ότι πέραν της τεράστιας μεταφοράς πόρων, ενώ θα έπρεπε να πληρώνουν τα ασφαλιστικά ταμεία για την κάλυψή τους, είτε στα νοσοκομεία, είτε ακόμα-ακόμα αν δεχθούμε τα χρήματα για τις αποκλειστικές αδελφές να τα ξεπληρώνουν τα ασφαλιστικά ταμεία, όλα αυτά μεταφέρονται στις τσέπες των ασθενών. 
Αυτό είναι άδικο, κύριε Υπουργέ και αυτό καλούμαστε να λύσουμε στο αμέσως επόμενο διάστημα και ο ελληνικός λαός, αλλά και ο ΣΥΡΙΖΑ-ΕΚΜ.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΖΑΧΑΡΙΑΣ",151
"92662"," Σας ευχαριστώ κι εγώ, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92663"," Κυρία Πρόεδρε, θα μπορούσα να έχω το λόγο;","ΑΝΔΡΕΑΣ ΛΥΚΟΥΡΕΝΤΖΟΣ",288
"92664"," Ορίστε, κύριε Υπουργέ, έχετε το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92665"," Θεωρώ υποχρέωσή μου να εξηγήσω στις κυρίες και στους κυρίους συνάδελφους ότι η Κυβέρνηση δεν νομοθετεί υπό την πίεση καμμίας κατάστασης και καμμίας κομματικής ή πολιτικής πρωτοβουλίας. Δεχόμαστε επανειλημμένως εδώ επίκαιρες ερωτήσεις και επερωτήσεις των συναδέλφων και τίθενται θέματα από τα κόμματα στη δημόσια ζωή της χώρας. Αυτή η αναφορά ότι υπό το βάρος της άλφα ή βήτα πρωτοβουλίας σπεύσαμε να νομοθετήσουμε, δεν ανταποκρίνεται στην πραγματικότητα και σημαίνει ότι καθοδηγεί τις πράξεις μας, οποιαδήποτε πρωτοβουλία συναδέλφων. 
Εξήγησα και χθες στην επιτροπή ότι από εβδομάδων είχα δεσμευτεί σε συζήτηση που έγινε για το θέμα των αποκλειστικών νοσοκόμων. Επιτέλους μην ενισχύουμε την προπαγανδιστική εκστρατεία ορισμένων πλευρών.","ΑΝΔΡΕΑΣ ΛΥΚΟΥΡΕΝΤΖΟΣ",288
"92666"," Είναι μάρτυρας και το Προεδρείο, κύριε Υπουργέ. Είμαι μάρτυρας κι εγώ ότι το είχατε κάνει αυτό. Αυτό μπορώ να το διαβεβαιώσω, γιατί ήμουν στην Έδρα τότε.
Το λόγο έχει ο κ. Ιωάννης Κουτσούκος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92667"," Ευχαριστώ, κυρία Πρόεδρε.
Ο εισηγητής μας αναφέρθηκε στον τρόπο που νομοθετούμε και τον επέκρινε. 
Κύριε Υπουργέ, δοκιμάζετε τις σχέσεις της Κυβέρνησης με το Κοινοβούλιο πολλές φορές και δημιουργείτε και προβλήματα στο εσωτερικό των κομμάτων που στηρίζουν την Κυβέρνηση, διότι θέματα διαχειριστικού χαρακτήρα για τα οποία έπρεπε να υπάρχει προετοιμασία από το Υπουργείο, έρχονται με τη διαδικασία του κατεπείγοντος. Δεν νοείται αυτό. 
Επίσης προστίθενται τροπολογίες, οι οποίες πέραν του ότι αντίκεινται στον Κανονισμό της Βουλής –δηλαδή είναι άσχετες, είναι άλλων Υπουργείων- δεν δίνουν τη δυνατότητα ούτε σ’ εμάς τους ίδιους να τις μελετήσουμε σε βάθος, αλλά ούτε και στους υπόλοιπους συναδέλφους, μιας και συζητάμε με τη διαδικασία του κατεπείγοντος, να τοποθετούνται για τόσο σοβαρά θέματα.
Θα αναφερθώ τώρα στο νομοσχέδιο και στα άρθρα του. Αναφέρθηκε ο κ. Λοβέρδος –μιας και ήταν ο τελευταίος Υπουργός Υγείας- στη μάχη που έδωσαν οι Υπουργοί της κυβέρνησης του ΠΑΣΟΚ, για να αντιμετωπίσουν την τεράστια σπατάλη στο χώρο και ιδιαίτερα στη φαρμακευτική δαπάνη που, αν ενθυμούμαι καλά, υπερδιπλασιάστηκε την περίοδο 2004-2009 και σε ό,τι αφορά τις δαπάνες των ασφαλιστικών ταμείων και σε ό,τι αφορά τις δαπάνες του συνόλου των νοικοκυριών.
Βεβαίως αυτή η προσπάθεια συνάντησε τεράστιες αντιδράσεις, ατελείωτες συγκρούσεις, οι οποίες πολλές φορές πήραν και το χαρακτήρα μίας λαϊκής διεκδίκησης, κάτω από την οποία καλυπτόταν η εξυπηρέτηση μίας σειράς συμφερόντων. 
Είναι γνωστό ότι το ΠΑΣΟΚ υπέστη τα επίχειρα αυτής της πολιτικής στις δύο εκλογικές αναμετρήσεις, όταν κανένα από τα επαγγέλματα υγείας –γιατροί, φαρμακοποιοί και άλλοι- δεν βρέθηκε δίπλα μας. Μάλιστα, όντας αυτοί που είχαν εκμεταλλευθεί αυτήν τη μεγάλη σπατάλη, αποκομίζοντας τεράστια έσοδα –περιουσίες, εισοδήματα, κ.λπ.- ήταν κατά κύριο λόγο απέναντί μας.
Αυτή η μάχη λοιπόν καθυστέρησε, αλλά συνεχίζεται. Μάλιστα πρέπει να έχει αποτέλεσμα, διότι αν δεν έχει αποτέλεσμα, αγαπητοί συνάδελφοι, τελικά θα έρχεται κάθε φορά η Κυβέρνηση και θα μας λέει «δεν μπορεί πλέον ο κρατικός προϋπολογισμός να καλύψει τα ελλείμματα των ταμείων και πρέπει να κόψουμε λίγο μισθούς, να κόψουμε λίγο συντάξεις». Και αυτό το έχουμε κάνει τόσες φορές και έφθασε εκεί που έφθασε και δεν πάει παραπέρα.
Άρα αυτή η υπόθεση του άρθρου 1 έρχεται να λύσει μία τριγωνική σχέση μεταξύ των φαρμακευτικών εταιρειών, που όφειλαν να καταβάλουν το rebate και που έχουν δώσει λυσσώδη μάχη για να το αποφύγουν, προσφεύγοντας και στα δικαστήρια και βρίσκοντας πολλές φορές υποστήριξη μέσα στη Βουλή. Έρχεται λοιπόν αυτή η ρύθμιση ως ένας καλός διαχειριστής μίας εταιρείας που έχει πελάτες που χρωστάνε και πελάτες που τους χρωστά, προκειμένου να κάνει αμοιβαίους συμψηφισμούς και να το λύσει, εξασφαλίζοντας για το δημόσιο αυτό, το οποίο μέχρι σήμερα έχει στερηθεί, δηλαδή τις εισφορές των εταιρειών που ήταν υποχρεωμένες να έχουν καταβάλει. 
Επομένως δεν καταλαβαίνω γιατί αυτό συναντά μία κριτική, ενώ δεν θα έπρεπε, κατά την άποψή μου, πέρα από τα προβλήματα ουσίας που αντιμετωπίζουν σήμερα ο ΕΟΠΥΥ και τα ασφαλιστικά ταμεία, καθώς και η περίθαλψη των ασφαλισμένων, που πρέπει να είναι καθολική για όλους. Δεν μπορεί η κρίση να οδηγήσει ομάδες του πληθυσμού έξω από το σύστημα της περίθαλψης. Αυτά σωστά μπαίνουν και καλά κάνουν και μπαίνουν. Συμφωνώ κι εγώ, αλλά σε διαχειριστικού χαρακτήρα πολιτικές, που έρχονται να λύσουν τέτοια ζητήματα, πρέπει να έχουμε και μία στοιχειώδη κοινή λογική και αντίληψη για τη διαχείριση των πραγμάτων.
Με την ίδια λογική θα αντιμετώπιζα και τις άλλες ρυθμίσεις που κάνουν τακτοποίηση, δηλαδή την εξόφληση των φαρμακείων, ακόμα και τη διάταξη εκείνη που προβλέπει ουσιαστικά την εξόφληση άλλων προμηθευτών, υποχρεώνοντάς τους να μην ασκήσουν τα νόμιμα. Είναι μία διάταξη η οποία σε τελική ανάλυση, δεν είναι και αναγκαστικού δικαίου, με την έννοια ότι κάποιος μπορεί να μην την αποδεχθεί. 
Όμως ας ρίξουμε μια ματιά στους ισολογισμούς των εταιρειών –εγώ, για παράδειγμα, έχω περάσει κι απ’ αυτό το επάγγελμα στη ζωή μου, γιατί δεν ήρθαμε όλοι εδώ ανεπάγγελτοι- την προηγούμενη δεκαετία, αυτών των κέντρων, που φύτρωσαν δίπλα από τα δημόσια νοσοκομεία, όλου αυτού του συστήματος, προκειμένου να δούμε το πάρτι των κερδών και των χρημάτων που έγινε και πού κατευθύνθηκαν τελικά. Οδηγήθηκαν στην παραγωγή, στη δημιουργία θέσεων εργασίας ή σε εισοδήματα;
Άρα λοιπόν αυτή η ρύθμιση έχει μια λογική. Όταν σήμερα η πλειοψηφία του ελληνικού λαού υφίσταται μία τέτοια μείωση των εισοδημάτων της, η οποία είναι πρωτόγνωρη, κάποιοι άλλοι δεν πρέπει να συνεισφέρουν στην κρίση; Μπορούμε να βρούμε επιχειρήματα να τους υποστηρίξουμε. Αναφέρει μέσα και η Επιστημονική Επιτροπή της Βουλής για τα όρια που θίγουν την επιχειρηματικότητα. Προφανώς! Όμως οι θυσίες θα αφορούν μόνο μισθωτούς και συνταξιούχους; 
Και έρχομαι τώρα στη διάταξη που αφορά τις αποκλειστικές νοσοκόμες. Νομίζω ότι ήταν τεράστια η παράλειψη των κυβερνήσεων που δεν θεσμοθέτησαν με τον τρόπο που όριζε τότε ο νόμος, τα τυπικά και ουσιαστικά προσόντα και τις διαδικασίες ελέγχου. Έρχεται λοιπόν τώρα να το κάνει αυτό καθυστερημένα το Υπουργείο. Πρόκειται για μια σωστή ρύθμιση. Νομίζω ότι έχει μια αξία το να μπλέξουμε στη συζήτηση, αν αυτό πρέπει να γίνει με υπουργική απόφαση ή με υπουργικό διάταγμα. Μάλιστα δεν είμαι συνταγματολόγος, αλλά νομίζω ότι εκείνο που έχει σημασία, είναι να συμφωνήσουμε ότι αυτό επιτέλους πρέπει να γίνει. Θα πρέπει, δηλαδή να ξέρουμε ποιοι είναι αυτοί που μπορούν να μπαίνουν στα νοσοκομεία και να παρέχουν υπηρεσίες και σε τι κανόνες πρέπει να υπακούουν. Και βέβαια τελικά να έχουμε και ένα μητρώο, για να τους ελέγχουμε.
Επειδή, κύριε Υπουργέ, πέρασα και ένα διάστημα από το Υπουργείο Εργασίας, θα ήθελα να προσθέσω ότι αυτό δεν φτάνει για να «χτυπήσουμε» τη «μαύρη» εργασία και την παραοικονομία, διότι υποτίθεται και σήμερα ότι ο αποκλειστικός νοσοκόμος πρέπει να έχει μπλοκάκι, να είναι γραμμένος στο ασφαλιστικό του ταμείο. Εν πάση περιπτώσει, γνωστοποιείται μια διαδικασία. 
Ακόμα υπάρχουν και κάποια σωματεία που έχουν μια δραστηριότητα και τα παρακολουθούν. Είναι τεράστια η πίεση που ασκείται και από τους ίδιους τους ασθενείς και από τους συγγενείς τους, ενώ είναι πάρα πολύ υψηλό και το κόστος και πάρα πολύ μεγάλο το κίνητρο της εισφοροδιαφυγής. Άρα σωστά προχωράμε σ’ αυτήν τη ρύθμιση, ώστε να μπουν αυτοί οι κανόνες. Όμως, αν δεν υπάρξουν παράλληλα και οι ελεγκτικοί μηχανισμοί, δηλαδή η συνέργεια των ελεγκτικών μηχανισμών του Υπουργείου Εργασίας, των αντίστοιχων σωματείων με τις διοικήσεις των νοσοκομείων, δεν θα πρέπει να τρέφουμε φρούδες ελπίδες ότι αυτόματα θα αντιμετωπίσουμε το πρόβλημα της «μαύρης» και ανασφάλιστης εργασίας, που τελικά είναι σε βάρος των δημοσίων εσόδων και των ασφαλιστικών ταμείων. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Βουλευτή)
Και τώρα θα ήθελα να πω μια τελευταία κουβέντα. 
Κύριε Υπουργέ, ο κ. Λοβέρδος στην τοποθέτησή του σας ανέφερε μια σειρά εκκρεμοτήτων που υπάρχουν. Εγώ λοιπόν θέλω να προσθέσω ακόμη μια. Με το ν. 4025/2011 του κ. Λοβέρδου είχε θεσμοθετηθεί η διαδικασία των μονάδων ημερήσιας νοσηλείας. Αυτό είχε γίνει, γιατί όταν κάποιος δεν χρειάζεται να νοσηλευτεί σε μια κλινική και να υποστεί μια επέμβαση με καθολική αναισθησία, αυτό μπορεί να γίνει με μια ημερήσια νοσηλεία, προκειμένου να εξοικονομήσει πόρους το δημόσιο ασφαλιστικό σύστημα και τα ασφαλιστικά ταμεία, διότι είναι γνωστό το κόλπο των κλινικαρχών, οι οποίοι νοσηλεύουν τον ασθενή για δύο, τρεις ημέρες για μια απλή επέμβαση και χρεώνουν νοσήλια, φάρμακα κ.λπ.. Ο νόμος έλεγε ότι απαιτείται η γνώμη του ΕΣΥ και προεδρικό διάταγμα. Αν γνωρίζω καλά, η γνώμη του ΕΣΥ υπάρχει και είναι θετική. Επίσης ξέρω ότι υπάρχει και ένα σχέδιο προεδρικού διατάγματος. 
Σας παρακαλώ λοιπόν στο πλαίσιο αυτής της προσπάθειας για εξοικονόμηση και ορθολογικοποίηση των δαπανών, να το προωθήσετε. 
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΓΙΑΝΝΗΣ ΚΟΥΤΣΟΥΚΟΣ",258
"92668"," Και εμείς ευχαριστούμε, κύριε Κουτσούκο. 
Το λόγο έχει ο κ. Κωνσταντίνος Γιοβανόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92669"," Κυρία Πρόεδρε, κυρίες και κύριοι συνάδελφοι, θα ήθελα σήμερα να μοιραστώ μαζί σας τη μοναξιά μου, τη μοναξιά που δεν θα μπορούσε να περιγράψει ούτε ο Γκαμπριέλ Γκαρσία Μάρκες με τον Αουρελιάνο Μπουενδία στα «Εκατό χρόνια μοναξιάς». Θέλω να μοιραστώ μαζί σας τη μοναξιά ενός νέου Βουλευτή που έρχεται σε ένα Κοινοβούλιο, το οποίο δεν έχει παλμό, αλλά αυτό που έχει, είναι μόνο εκατομμύρια σελίδες άσπρων χαρτιών, μαύρων γραμμάτων και τροπολογιών που ήρθαν στις 27 του μηνός, στις 21.10΄ το βράδυ, σε ένα νομοσχέδιο του Υπουργείου Υγείας, για να μας μιλήσουν για τις ενδοομιλικές συναλλαγές, για ΦΠΑ και για τον ΑΦΜ που πρέπει να πληρωθεί από τις offshore εταιρείες. Και εμείς οι Βουλευτές θα πρέπει να είμαστε ενήμεροι, να τις ψηφίσουμε και να αποφασίσουμε. 
Αυτή η μοναξιά λοιπόν είναι απέραντη. Νομίζω λοιπόν πως ειδικά οι νέοι Βουλευτές θα πρέπει να αντιληφθούμε ότι πρέπει να δράσουμε διαφορετικά. Πρέπει να σταματήσουμε να διαβάζουμε απέραντα χαρτιά και να αναλωνόμαστε σε πολύωρες ομιλίες και σε επίκαιρες ερωτήσεις που δεν απαντιούνται ποτέ, κάτι που μας κάνει σιγά-σιγά να γινόμαστε συστημικοί, σαν να γλιστράμε σε μια χοάνη, ενώ τα πράγματα έξω φαίνεται να είναι πολύ διαφορετικά. Φαίνεται λοιπόν ότι ούτε η Κυβέρνηση αλλά ούτε και εμείς μπορούμε να πιάσουμε τον παλμό και να αντιληφθούμε τι γίνεται. 
Θέλω να παροτρύνω ειδικά τους νέους συναδέλφους να προσπαθήσουμε να δώσουμε ζωή εδώ μέσα. Θα πρέπει να διαβάσουμε αυτά που μας λέει ο κ. Πολύδωρας στο τευχίδιο που μας μοίρασε, όπου λέει ότι το πολιτικό σύστημα δεν πάει καλά. Το πολιτικό σύστημα νοσεί βαριά, μια και έχουμε εδώ τον Υπουργό Υγείας. 
Ο ίδιος ο κ. Σούρλας, πρώην Αντιπρόεδρος σ’ αυτό εδώ το Κοινοβούλιο, μας έστειλε σήμερα ένα βιβλίο, στο οποίο λέει ότι το πολιτικό σύστημα πέθανε. Η Μεταπολίτευση δεν υπάρχει πια και εμείς ακόμα ετοιμάζουμε χαρτιά, φέρνουμε νόμους. Αυτά είναι απίθανα πράγματα. 
Ξέρετε, μετά από οκτώ μήνες μπορώ να πω ότι είστε τελείως προβλέψιμοι. Η νομοθετική λειτουργία είναι τελείως προβλέψιμη. Είναι μια νομοθετική λειτουργία η οποία απλώς ακολουθεί επιταγές. Δεν μπορείτε να πείσετε κάποιον ότι δεν τρέχετε πίσω από τη Χρυσή Αυγή, όταν αυτή έκανε τα παράπονα για τις νοσοκόμες. 
Δεν μπορείτε να πείσετε κανέναν, κύριε Υπουργέ, γιατί και αυτό που φέρατε δεν κάνει κάτι διαφορετικό. Νομίζετε ότι «σπάει το πύον»; Νομίζετε ότι σπάει τα καρτέλ; Νομίζετε ότι δεν ξέρουμε τι γίνεται μέσα στα νοσοκομεία; Από τη μια έχουμε τα σωματεία που δρουν εκεί με ένα στεγανό τρόπο και δεν μπορεί να μπει κάποιος αν δεν είναι συγγενής, ακόμα και αν έχει τα κριτήρια και από την άλλη μεριά, έχουμε τις αλλοδαπές οι οποίες δεν ξέρουμε ακόμα και αν είναι σε θέση υγειονομικά, να υπηρετήσουν αυτό για το οποίο καλούνται. Παρ’ όλα αυτά, παίρνουν 20, 30, 50, 100 ευρώ, όσα βρουν. Νομίζετε ότι «σπάτε το πύον» μ’ αυτό που φέρνετε και περιμένετε και να το ψηφίσουμε; 
Θα σας πω εγώ τώρα, κύριε Υπουργέ, ποια είναι η ανωμαλία που υπάρχει και γιατί δεν μπορούμε να πείσουμε τον κόσμο.
Φέρνετε λοιπόν στο Υπουργείο Υγείας αυτήν τη διάταξη, για να τροποποιήσουμε μερικά πράγματα και λέτε ότι θα πρέπει τώρα πια να συμψηφίσουμε, ώστε να πληρωθούν οι άνθρωποι, να κόψουμε, να κάνουμε μια περικοπή κατά 3,5%, ώστε να γλυτώσουμε κάποιους τόκους. Και τι έγινε, κύριε Υπουργέ; Ξέρετε ποιοι θα πληρωθούν; Ανατρέξτε λίγο στις διατάξεις για τις οποίες μας μιλάτε. Θα πληρωθούν εκείνοι που έκαναν υπέρβαση στις εγγεγραμμένες πιστώσεις χωρίς στήριξη διαδικασιών, όπως προβλεπόταν. Καλούμαστε, δηλαδή να ψηφίσουμε διάταξη για όσους έκαναν παράνομα κάποιες αγορές και έφτασαν σήμερα να μην μπορούν να πληρωθούν, γιατί είναι πέρα από οποιονδήποτε προϋπολογισμό και επρόκειτο για ληξιπρόθεσμες οφειλές.
Φτάσατε σε σημείο να λέτε ότι στον προηγούμενο νόμο τον οποίο διορθώνουμε –και το λέω, για να ξέρει και ο ελληνικός λαός τι συμβαίνει- υπογράφονται μνημόνια κατανόησης μεταξύ του Υπουργείου Οικονομικών και του Γενικού Λογιστηρίου του Κράτους και του οικείου Υπουργείου. 
Μνημόνια κατανόησης θα πρέπει να υπάρξουν και μεταξύ μας, γιατί η Δημόσια Διοίκηση έχει φτάσει σε ένα τέτοιο σημείο ασυνεννοησίας, διαφθοράς, διαπλοκής, ακατανόητης και ακατάσχετης φιλολογίας και παραφιλολογίας. 
Χθες το βράδυ ένας δημόσιος λειτουργός υπέστη το μεγαλύτερο σοκ που μπορεί να υποστεί ένας άνθρωπος. Σήμερα περνάει την πρώτη του μέρα στερούμενος την ελευθερία του, εξαιτίας της επιβολής της εσχάτης των ποινών, που είναι η στέρηση της ελευθερίας. Και αντί το πολιτικό σύστημα να σοκαριστεί και να πει «τι γίνεται εδώ;» και κάποιοι να ταρακουνηθούν και εμείς οι νέοι Βουλευτές, αλλά και οι παλιότεροι να πουν ότι εδώ κάτι συμβαίνει, κανένας δεν είπε τίποτα. Σήμερα εμείς κάνουμε πάλι τα ίδια, ερχόμαστε εδώ για να μας πείτε ότι οι φορείς της γενικής κυβέρνησης περιλαμβάνονται στο μητρώο της ΕΛΣΤΑΤ. Το μυαλό σας είναι μόνο εκεί, στο πώς δηλαδή θα κάνουμε τα στατιστικά έτσι, που να μην είναι αλλιώς και να μην μπορέσει κάποιος να μας πει ότι είναι για την τρόικα και να αλλάξουμε τους αριθμούς. Αυτή είναι η μέριμνά σας! Πιστεύετε ότι αυτό το πράγμα μπορεί να συνεχίζεται έτσι;
Δείτε λίγο τι τροποποιεί σήμερα αυτή η πράξη που φέρνετε. Τροποποιεί το άρθρο 35 του ν. 3918 του 2012, όπως τροποποιήθηκε από το ν. 4052 του 2012 και την υποπαράγραφο ιβ. του ν. 4093 του 2012, ενώ ερχόμαστε και εμείς με έναν τέταρτο νόμο του 2012! Πιστεύετε ότι έχουμε κάποιο μέλλον μ’ αυτήν την πολυνομία; Μ’ αυτήν τη λαβυρινθώδη τακτική πιστεύετε ότι μπορούμε ποτέ να βγάλουμε άκρη, να βγούμε στο φως, να ακολουθήσουμε το μονοπάτι, να βρούμε ξανά τον κόσμο, να ξαναβρούμε και να μας ξαναβρεί ο πολίτης; Πιστεύετε ότι έχουμε κάποιο μέλλον; Φοβάμαι ότι δεν μπορούμε!
Και έρχομαι στα άρθρα, γιατί θα πρέπει να σας μιλήσω και για τα άρθρα, αν και δεν έχει καμμία σημασία να σας πω ότι δεν τα ψηφίζω. Εγώ δεν θα τα ψηφίσω. Παρ’ όλα αυτά, υπάρχει μια αυτοκρατορική πλειοψηφία που θα τα περάσει. 
Έρχομαι, λοιπόν, στην τέταρτη υποπαράγραφο του άρθρου 3, όπου λέτε ότι θα κάνουμε ένα συμψηφισμό και αν τυχόν αυτά που θα παρακρατηθούν, είναι περισσότερα, η διαφορά παρακρατείται από τους επόμενους λογαριασμούς των προμηθευτών. Και πού ξέρετε ότι αυτοί οι άνθρωποι θα είναι ξανά προμηθευτές; Πώς το προκαταβάλλετε; Πού ξέρετε ότι θα είναι ξανά προμηθευτές, προκειμένου να τα πιάσουμε στους επόμενους λογαριασμούς; Έχετε κάνει κάποια προ-συνεννόηση; Μιλάτε με κάποιον; Είμαστε συγκεκριμένοι όσον αφορά με ποιους θα συμβληθούμε και την άλλη φορά και όσον αφορά ποιοι θα συμμετέχουν στους διαγωνισμούς; Πώς θα τα ψηφίσει αυτά ένας μέτριος Βουλευτής με μέτρια λογική και με μέτρια ηθική; 
Δεν χρειάζεται να είναι κανείς σοφός, δεν χρειάζεται να είναι κανείς άγιος, για να καταλάβει ότι αυτή η μοναξιά με την οποία μας περιβάλλετε, δεν οδηγεί πουθενά. 
Πρέπει να ξαναβρούμε εκείνο τον εθνικό δρόμο που θα ακούμε πρώτα τον πολίτη και θα ερχόμαστε εδώ, για να ψηφίζουμε νομοσχέδια τα οποία θα αφορούν τον πολίτη. 
Έχω την εντύπωση ότι όλη η ουσία κι αυτού του Κοινοβουλίου έγκειται σε μία άνω τελεία. Είναι εκείνη η τελεία που χάρισε στην πατρίδα ένα Νόμπελ. Είναι η τελεία που λέει «Πήραμε τη ζωή μας λάθος ˙». Με ένα στίγμα λοιπόν μ’ αυτό το σημείο της στίξης, νομίζω ότι ο ποιητής τα είπε όλα: «Πήραμε τη ζωή μας λάθος». Άνω τελεία, κυρίες και κύριοι συνάδελφοι. Να αλλάξουμε ζωή μένει.
Ευχαριστώ πολύ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"92670"," Ευχαριστούμε, κύριε συνάδελφε.
Ο κ. Παναγιώτης Ηλιόπουλος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92671"," Κύριε Υπουργέ, κάνατε μία παρέμβαση πριν από λίγο, ότι δεν ακολουθείτε στα νομοθετήματά σας κανένα κόμμα, καμμία ερώτηση Βουλευτών, αν κι αυτό θα έπρεπε να γίνεται, από τον κοινοβουλευτικό έλεγχο, δηλαδή να παίρνετε κάποια πράγματα και να τα εφαρμόζετε –αν αυτά είναι σωστά και προς τη σωστή κατεύθυνση- και στα νομοσχέδιά σας. Μέχρι στιγμής κάποιες προσπάθειες και κάποιες κινήσεις έχουν γίνει.
Η Χρυσή Αυγή δεν θέλει και δεν διεκδικεί κανένα βραβείο. Ό,τι κάνουμε, δεν το κάνουμε ούτε για να μας ακολουθήσετε -σαφώς έχετε τη δική σας ατζέντα, δεν διαφωνούμε σ’ αυτό- ούτε για να κερδίσουμε κάτι. Τον κοινοβουλευτικό έλεγχο κι ό,τι λέμε εδώ μέσα και ό,τι προσπαθούμε να περάσουμε με τη μικρή δύναμη που έχουμε των δεκαοκτώ Βουλευτών, το κάνουμε για να ανακουφιστεί ο Έλληνας. 
Πράγματι, το άρθρο 2 του συγκεκριμένου νομοθετήματος είναι προς τη σωστή κατεύθυνση. Δεν λέω αν έχει παίξει ρόλο αυτό που έγινε στο Παναρκαδικό Νοσοκομείο πριν από λίγες ημέρες, για το οποίο δεν είχατε το θάρρος βέβαια –να το πούμε αυτό- να πάρετε πίσω την απόφασή σας, η οποία ελήφθη βασιζομένη σε μία φωτογραφία η οποία ήταν πλαστή. Γι’ αυτό και γελάει όλο το διαδίκτυο, γιατί δείχνει χρυσαυγίτες στο διάστημα, δείχνει χρυσαυγίτες στο Τατζ Μαχάλ. Κοροϊδεύει την Κυβέρνηση όλο το διαδίκτυο, που έχει λίγο ανώτερη νοημοσύνη. Στα social media υπάρχει λίγο ανώτερη νοημοσύνη απ’ αυτήν που υπάρχει στα κανάλια της διαπλοκής, τα οποία εξυπηρετούν την εκάστοτε κυβέρνηση. Έτσι λοιπόν από τη λάθος φωτογραφία που είδατε εσείς –και μόνο εσείς βέβαια- με τους χρυσαυγίτες στο Παναρκαδικό Νοσοκομείο, δεν είχατε το θάρρος να πάρετε πίσω την απόφασή σας.
Πάρα ταύτα, όντως, το άρθρο 2 είναι στη σωστή κατεύθυνση, γι’ αυτό και το υπερψηφίζουμε, όπως είπε και ο εισηγητής μας. Πρέπει επιτέλους, αφού μιλάμε για υγεία, να υπάρχει ένα υγιές σύστημα που να ορίζει το νοσηλευτικό προσωπικό, τις αποκλειστικές. Υπάρχουν Έλληνες συμπολίτες μας, οι οποίοι πληρούν όλα τα προσόντα και βρίσκονταν άνεργοι και τη θέση τους έπαιρναν πάμφθηνες αλλοδαπές, οι οποίες δεν είχαν καμμία σχέση με το αντικείμενο –καμμία σχέση!- και το γνωρίζετε πολύ καλά και γι’ αυτό το διορθώσατε κι οι οποίες απλά ήταν πιο φθηνές. Δούλευαν με «μαύρη» εργασία, χωρίς ασφάλιση και από λόγους υγιεινής, αν το δείτε, δεν κάλυπταν καμμία προϋπόθεση. Τις έβρισκαν αυτά –που είπαν και οι προηγούμενοι ομιλητές- τα σωματεία, τα οποία τις εκμεταλλεύονταν, παίρνοντας βέβαια την αντίστοιχη μίζα. Καλό είναι να ακούγεται αυτή η λέξη εδώ μέσα.
 Άλλοι βέβαια ήταν κομματάρχες είτε δικοί σας είτε του ΠΑΣΟΚ κυρίως, οι οποίοι δούλευαν για το κόμμα και έβαζαν αποκλειστικές μέσα από τις τοπικές. Είναι πάρα πολύ γνωστά αυτά και καλά κάνατε –και δεν το λέω για να αντιπολιτευθώ- και το διορθώσατε. Κι αν όμως πετύχετε να εφαρμόσετε το νόμο που φέρνετε σήμερα και στα δημόσια και στα ιδιωτικά νοσοκομεία –που όπως είπε και ο συναγωνιστής Κουκούτσης, επειδή δεν καλύπτονται από τα ταμεία, δεν μπορεί να υπάρχει και τόσο αυστηρός έλεγχος- σίγουρα θα λυθεί ένα από τα προβλήματα της υγείας.
Είχα ετοιμάσει να πω κάποια πράγματα για την τροπολογία που φέρατε χθες. Την αποσύρατε και θα την ξαναφέρετε αυτούσια. Αφού όμως μου δίνετε το λόγο, θα πω κάτι για το ΤΑΙΠΕΔ. Κι όταν δίνετε το λόγο στη Χρυσή Αυγή και αφορά το ΤΑΙΠΕΔ, να ξέρετε θα το εκμεταλλευόμαστε. 
Είμαστε ενάντια στο ξεπούλημα του εθνικού πλούτου. Είμαστε ενάντια στο ξεπούλημα της δημόσιας περιουσίας. Το ΤΑΙΠΕΔ είναι ένα αισχρό, άθλιο ταμείο που προσπαθεί να εκμεταλλευτεί, γιατί οι άνθρωποι με τους οποίους το έχετε στελεχώσει –απευθύνομαι σ’ εσάς, γιατί δεν υπάρχει και ο αρμόδιος Υπουργός- είναι παντελώς άχρηστοι. Πληρώνουμε με εκατοντάδες χιλιάδες ευρώ, κύριε Υπουργέ, τα συγκεκριμένα golden boys και δεν μπορούν, είναι άχρηστοι ακόμα και να ξεπουλήσουν τα «χρυσαφικά» του κράτους. Πού τους βρήκατε; Είμαστε ενάντια βέβαια στο ξεπούλημα, αλλά είναι τόσο άχρηστοι που δεν μπορούν ούτε να ξεπουλήσουν! Αυτό δηλαδή δεν γίνεται, να λειτουργεί τόσο καιρό το ΤΑΙΠΕΔ και να μην έχει ξεπουλήσει τίποτα! Πρέπει να γραφτεί στην ιστορία. 
Και θέλετε βέβαια –γιατί ο κ. Στουρνάρας έχει αναλάβει προσωπικά το ξεπούλημα του κράτους- να παράσχετε και κάθε βοήθεια στους ενδιαφερόμενους επενδυτές. Τσάμπα θα τα πάρουν. Τι βοήθεια να τους προσφέρετε; Τα «χρυσαφικά» του κράτους θα τα πάρουν τσάμπα. Θέλετε να τους προσφέρετε και βοήθεια! Θα τα πούμε βέβαια αναλυτικά, όταν θα ξαναφέρετε το θέμα μέσα στην επόμενη εβδομάδα, όπως μας είπατε, με την πρώτη ευκαιρία. 
Συνεχίστε να διορθώνετε προβλήματα, όπως αυτό με το άρθρο 2 και σταματήστε να ξεπουλάτε τον εθνικό πλούτο. Θα τα πούμε και μέσα στην άλλη εβδομάδα.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"92672"," Σας ευχαριστούμε, κύριε Ηλιόπουλε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και δύο εκπαιδευτικοί συνοδοί τους από το Δημοτικό Σχολείο Φυλής.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Το λόγο έχει ο συνάδελφος κ. Χρήστος Κέλλας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92673"," Κυρία Πρόεδρε, ευχαριστώ πολύ.
Κύριε Υπουργέ, κυρίες και κύριοι συνάδελφοι, συζητούμε σήμερα ένα σχέδιο νόμου του Υπουργείου Υγείας που έρχεται με μεγάλη καθυστέρηση, εξ ου και με τη διαδικασία του κατεπείγοντος, ένα νομοσχέδιο που τακτοποιεί σημαντικά τις υποχρεώσεις του κράτους προς τους πάσης φύσεως παρόχους υγείας, βελτιώνει τη ρευστότητα στην αγορά και δίνει μία αποφασιστική ανάσα σ’ ένα μεγάλο τμήμα της ιδιωτικής πρωτοβουλίας.
Επί της αρχής, το νομοσχέδιο κινείται στη σωστή κατεύθυνση, γιατί βασίζεται στην προσπάθεια σταθεροποίησης της δημοσιονομικής εικόνας της χώρας και επιχειρεί με συγκεκριμένα μέτρα να βάλει τάξη στις οφειλές της πολιτείας στο χώρο της υγείας. 
Όλοι γνωρίζουμε τις μεγάλες σπατάλες που έγιναν τις τελευταίες δεκαετίες στο χώρο αυτό και οι οποίες σε πολύ μεγάλο βαθμό επιβαρύνουν το συνολικό χρέος της χώρας. Οι άφρονες αλλά και σχεδόν πάντα ανεξέλεγκτες και ατιμώρητες αυτές πράξεις έχουν δημιουργήσει μία στρεβλή κατάσταση στην αγορά, η οποία τα τρία τελευταία χρόνια ιδιαιτέρως, ασφυκτιά από την έλλειψη ρευστότητας.
Σήμερα συζητούμε για το αυτονόητο, όπως είναι η εξόφληση των χρεών της πολιτείας προς συμβεβλημένα νοσηλευτικά ιδρύματα, φαρμακεία, φαρμακευτικές εταιρείες, ιδιώτες, προμηθευτές κ.λπ., παρελθόντων ετών μέχρι 31-12-2011, για τα οποία έχουν πληρωθεί φόροι, ΦΠΑ και κάθε άλλου είδους κρατήσεις. 
Σε μία ευνομούμενη πολιτεία, σε ένα κράτος δικαίου πρέπει να υπάρχει αμοιβαία εμπιστοσύνη μεταξύ κράτους και πολίτη. 
Στη χώρα μας έως τώρα κυριαρχούσαν άλλες πρακτικές και αντιλήψεις. Το μεν κράτος ήταν ασυνεπές προς τους προμηθευτές του και τους συνεργαζομένους μ’ αυτό, ενώ απαιτούσε και απαιτεί από τους ίδιους απόλυτη συνέπεια. Σε περίπτωση καθυστερήσεων πληρωμών, έστω και μίας ημέρας, επέβαλλε υψηλά πρόστιμα. Οι δε πάροχοι υγείας από την πλευρά τους ούτε χρήματα εισέπρατταν ή και όταν τα εισέπρατταν με καθυστερήσεις ετών, πάλι επιβαρυμμένοι ήταν, καθώς είχαν εν τω μεταξύ προπληρώσει φόρους, ΦΠΑ κ.λπ..
Έτσι φτάσαμε στο σημείο, παραδείγματος χάριν, κλινικές να αναγκάζονται να βάλουν λουκέτο, άλλες να είναι στα όρια διακοπής της λειτουργίας τους, να απολύουν προσωπικό ή και να μην είναι συνεπείς στις πληρωμές τους τόσο έναντι του προσωπικού τους όσο επίσης και σε παντός είδους προμηθευτές και συνεργαζομένους μαζί τους, με ό,τι αυτό συνεπάγεται για τη φήμη και την εν γένει εύρυθμη λειτουργία τους. Η ίδια κατάσταση, ίσως λίγο καλύτερη, επικρατεί στο χώρο της φαρμακευτικής αγοράς.
Κυρίες και κύριοι, αυτές ήταν μέχρι σήμερα οι πρακτικές στο χώρο της υγείας και η Κυβέρνηση επιχειρεί σήμερα να τις αλλάξει. 
Όσον  αφορά τα άρθρα, στο άρθρο 1 προβλέπεται η εκχώρηση rebate των φαρμακευτικών εταιρειών προς τα νοσοκομεία και ο συμψηφισμός με τα αντίστοιχα χρέη των νοσοκομείων προς αυτές, από τη στιγμή που όλα τα νοσοκομεία της χώρας έχουν εγκεκριμένους προϋπολογισμούς για το 2013. Είναι απαραίτητη η σύμφωνη γνώμη του ΕΟΠΥΥ, ώστε να μη δημιουργηθεί «τρύπα» στα έσοδά του και οδηγηθούμε πάλι σε δυσάρεστες καταστάσεις. Εν πάση περιπτώσει, αυτή είναι η πιο ασφαλής μέθοδος.
Όσον αφορά το άρθρο 2, δίνεται οριστική λύση στο θέμα των αποκλειστικών νοσηλευτριών και νοσοκόμων. Η συμπαθεστάτη αυτή επαγγελματική τάξη, με τη μεγάλη κοινωνική προσφορά, θα μπορεί να προσφέρει τις υπηρεσίες της κάτω από συγκεκριμένους όρους και προϋποθέσεις. 
Δημιουργείται πλέον μητρώο αποκλειστικών νοσηλευτριών σε επίπεδο υγειονομικής περιφέρειας για καλύτερο συντονισμό, έλεγχο και κάλυψη των αναγκών, δεδομένων των ελλείψεων προσωπικού στα νοσηλευτικά ιδρύματα της χώρας. 
Όσον αφορά το άρθρο 3, προβλέπεται η εξόφληση των οφειλών του ΕΟΠΥΥ με τη διαδικασία των προκαταβολών, μέχρι του ύψους της εναπομείνασας οφειλής. Κατ’ αυτό τον τρόπο θα επιταχυνθεί σημαντικά η καταβολή των οφειλομένων ποσών στους δικαιούχους, κάτι που αποτελεί συμβατική υποχρέωση έναντι των εταίρων μας. Απαραίτητη προϋπόθεση φυσικά είναι η παραίτηση των δικαιούχων από οποιαδήποτε άλλη αξίωση και ένδικο μέσο, συμπεριλαμβανομένων και των τόκων υπερημερίας. Αυτό μπορεί να ακούγεται κάπως αυστηρό για τους δικαιούχους, κρίνεται όμως απαραίτητο για λόγους προστασίας του δημοσίου συμφέροντος.  
Τέλος όσον αφορά το άρθρο 4, με τον ίδιο τρόπο όπως και στο άρθρο 3, ρυθμίζεται η διαδικασία εξόφλησης των ληξιπρόθεσμων οφειλών των νοσηλευτικών ιδρυμάτων του ΕΣΥ, του Νοσοκομείου «Παπαγεωργίου», του Νοσοκομείου «Αιγινήτειο», του Νοσοκομείου «Αρεταίειο», του ΝΙΜΤΣ, των στρατιωτικών νοσοκομείων κ.λπ.. Με αυτόν τον τρόπο αποφεύγονται προβλήματα λειτουργίας των νοσοκομείων και διασφαλίζεται ο διαρκής εφοδιασμός τους.
Κυρίες και κύριοι συνάδελφοι, στο παρόν νομοσχέδιο είναι διάχυτη η θέληση της πολιτικής ηγεσίας του Υπουργείου να βάλει τάξη στα μεγάλα θέματα της υγείας. Μετά το ξέφρενο, διαχρονικό πάρτι και τις υπερβολές, πρέπει να αναδιατάξουμε και να νοικοκυρέψουμε τον τόσο ευαίσθητο χώρο της υγείας. 
Ως Βουλευτής, αλλά και ως ελεύθερος επαγγελματίας γιατρός, εκτιμώ ότι με τις παραπάνω προτάσεις και όσες άλλες διατυπωθούν καλόπιστα και τεκμηριωμένα από συναδέλφους, ο χώρος της υγείας θα ανασάνει και θα δημιουργηθούν προϋποθέσεις καλύτερης λειτουργίας του, προς όφελος του πολίτη και όλων όσοι άμεσα ή έμμεσα εμπλέκονται με αυτόν. 
Σήμερα κάνουμε μια καλή αρχή. Ας ξεκινήσουμε με την υπερψήφιση αυτού του νομοσχεδίου.
Σας ευχαριστώ.","ΧΡΗΣΤΟΣ ΚΕΛΛΑΣ",220
"92674"," Ευχαριστούμε, κύριε συνάδελφε. 
Το λόγο έχει ο  κ. Βασίλειος Κυριακάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92675"," Ευχαριστώ, κυρία Πρόεδρε. 
Κυρίες και κύριοι συνάδελφοι, συζητούμε το κατεπείγον νομοσχέδιο: «Κατεπείγουσες ρυθμίσεις του Υπουργείου Υγείας». Θα αναφερθώ κι εγώ αναγκαστικά στη διαδικασία του κατεπείγοντος
Κύριε Υπουργέ, θα σας δώσω ένα δίκιο ότι, όντως είναι κατεπείγον το νομοσχέδιο. Δεν είναι κατεπείγον όμως -όπως αναφέρεται στην αιτιολογική έκθεση και όπως μας είπατε και χθες στην Επιτροπή Κοινωνικών Υποθέσεων- γιατί έρχεται η τρόικα αύριο στη χώρα μας. Γνωρίζουμε πολύ καλά από τον Τύπο ότι ανάμεσα στις απαιτήσεις της είναι, να έχει δρομολογηθεί η εξόφληση των ληξιπρόθεσμων οφειλών του δημοσίου προς ιδιώτες. Αυτό προφανώς σας ανάγκασε να σπεύσετε και να φέρετε ως κατεπείγον το νομοσχέδιο. 
Κατεπείγον είναι εδώ και τρία χρόνια, δεδομένου ότι λόγω των ληξιπρόθεσμων οφειλών υπάρχουν σήμερα χιλιάδες φαρμακεία που έχουν κλείσει, επειδή δεν μπορούσαν να ανταποκριθούν στα έξοδά τους. Επίσης υπάρχουν ελεύθεροι επαγγελματίες γιατροί, οι οποίοι δεν τα βγάζουν πέρα και έχουν κλείσει ιατρεία. Αν συνεχιστεί αυτή η κατάσταση θα κλείσουν φαρμακεία και ιατρεία κατά εκατοντάδες. Στα νοσοκομεία υπάρχει έλλειψη στοιχειωδών φαρμάκων. Οι ασθενείς δεν μπορούν να βρουν τα φάρμακά τους και οι προμηθευτές είναι απλήρωτοι.
Αυτά θα έπρεπε όχι σήμερα, κύριε Υπουργέ –και δεν αναφέρομαι προσωπικά σ’ εσάς, αλλά συνολικά στα κόμματα που στηρίζουν την Κυβέρνηση- αλλά εδώ και τρία χρόνια να είχαν τακτοποιηθεί. 
Επίσης θα έπρεπε να είναι κατεπείγουσα ανάγκη οι μαζικές προσλήψεις στα νοσοκομεία, δεδομένου ότι προχθές βγήκαν στοιχεία για το 2012 που δείχνουν ότι η αναλογία προσλήψεων προς αποχωρήσεις είναι 1 προς 28 και όχι 1 προς 10 όπως θα έπρεπε να είναι. Αποχώρησαν από τα νοσοκομεία τέσσερις χιλιάδες διακόσιοι ογδόντα πέντε εργαζόμενοι και προσλήφθηκαν εκατόν πενήντα τρεις εργαζόμενοι. 
Θα έπρεπε ή θα πρέπει η τρόικα να σας δώσει εντολή για να κάνουμε προσλήψεις; 
Όσον αφορά το νομοσχέδιο, ποια είναι η βάση για να γίνει αυτή η ρύθμιση; Τα νοσοκομεία χρωστούν στους προμηθευτές, στις φαρμακευτικές εταιρείες, στους κατόχους άδειας κυκλοφορίας φαρμακευτικών προϊόντων. Ο ΕΟΠΥΥ χρωστάει στα νοσοκομεία. Χρωστάει επίσης σε ιδιώτες, σε φαρμακοποιούς, σε ελεύθερους επαγγελματίες, σε εργαστήρια, σε διαγνωστικά κέντρα.
Εσείς πού παρεμβαίνετε; Διαγράφετε τα χρέη του ΕΟΠΥΥ προς τα νοσοκομεία. Όμως τα νοσοκομεία θα πρέπει να πληρώσουν τις φαρμακευτικές εταιρείες, τους προμηθευτές. Και όπως λέτε, αυτό θα γίνει με έκτακτη χρηματοδότηση και με το rebate, το 5% που θα πάρουν από τις φαρμακευτικές εταιρείες. Δεν γνωρίζουμε όμως ποιες εγγυήσεις δίνετε εσείς, προκειμένου να δοθεί το rebate και πόσο είναι το ακριβές ποσό. 
Αναρωτιόμαστε λοιπόν –και προκύπτει λογικά ο προβληματισμός- εάν τα νοσοκομεία θα βγουν χαμένα τελικά από αυτήν τη διαδικασία. 
Ένα βασικό σας επιχείρημα στην αιτιολογική έκθεση όσον αφορά το άρθρο 3, είναι η μεγάλη καθυστέρηση στην τιμολόγηση από τα νοσηλευτικά ιδρύματα για τις υπηρεσίες προς τους ασφαλισμένους του ΕΟΠΥΥ και ο δυσανάλογος φόρτος εργασίας για τον ΕΟΠΥΥ, με αποτέλεσμα να εκκρεμεί προς λογιστική τακτοποίηση μεγάλος αριθμός τιμολογίων. Δεν βλέπουμε όμως μια κριτική για το ότι η γραφειοκρατία, με την οποία έχετε φορτώσει τα τελευταία χρόνια τα ταμεία και τον ΕΟΠΥΥ σήμερα –που επιβαρύνεται σήμερα με τα ΚΕΝ- καθώς και η τεράστια έλλειψη προσωπικού των ταμείων, που θα μπορούσαν να εκκαθαρίσουν αυτές τις δαπάνες, είναι οι βασικές αιτίες γι’ αυτήν την κατάσταση. 
Αν πάει κανείς επίσκεψη σε πολλά από τα ταμεία που ανήκουν σήμερα στον ΕΟΠΥΥ, θα δει υπαλλήλους να πασχίζουν κυριολεκτικά μέσα σε ένα βουνό εγγράφων για να τα βγάλουν πέρα. 
Ο κ. Λοβέρδος μίλησε εδώ και για χαμένο χρόνο που τον απέδωσε στις εκλογές. Όμως τα δυο αυτά χρόνια που έπρεπε να τακτοποιήσει τις οφειλές, δεν ήταν χαμένος χρόνος; Έρχεται σήμερα ο άνθρωπος ο οποίος είναι από τους βασικούς που οδήγησαν με αυτήν την πολιτική στην καταστροφή της υγείας, να ζητά επιτάχυνση. 
Λέτε ότι προϋπόθεση για να δοθεί η εξόφληση είναι να κουρευτούν –κάτι φυσικό για εσάς- αυτές οι οφειλές με κοινή υπουργική απόφαση. Υπάρχει ενημέρωση από το Υπουργείο Οικονομικών για κούρεμα 10% με 20%. Τελικά όμως δεν θα εξοφληθεί η εργασία των ιατρών, των φαρμακοποιών και των κέντρων, παρά μόνο τα έξοδά τους. Μάλιστα αυτό θα γίνει με προκαταβολή κατόπιν πρόχειρου λογιστικού ελέγχου, όπως λέτε, ο οποίος κατά την ενημέρωση που είχαμε σε επίσκεψη στα ταμεία, που κάναμε αυτό το διάστημα, είναι εξονυχιστικός. Δεν ξέρω γιατί εσείς τον ονομάζετε πρόχειρο λογιστικό έλεγχο, τη στιγμή που έχουν αναγκάσει τους ιδιώτες ιατρούς και φαρμακοποιούς να φέρνουν τα χαρτάκια των ασφαλισμένων και να τα υποβάλουν και ηλεκτρονικά. Και λέτε ότι όλη αυτή η διαδικασία ενδέχεται να ακολουθηθεί και από άλλο έλεγχο και από εκκαθάριση παραστατικών. Αναρωτιόμαστε πόσο γρήγορη και κατεπείγουσα μπορεί να είναι αυτή η ρύθμιση. 
Κύριε Υπουργέ, εδώ θα θέλαμε μια διευκρίνιση όσον αφορά τα παραστατικά. Εννοείτε τις διάτρητες αποδείξεις; Ή εννοείτε τα χαρτάκια εξέτασης των ασθενών και των εξετάσεων;
Διότι εάν εννοείτε τις αποδείξεις, πρέπει να γνωρίζετε πολύ καλά ότι τα ίδια τα ταμεία είχαν δώσει εντολή προς τους ελεύθερους επαγγελματίες ιατρούς να μην κόβουν τις αποδείξεις πριν την πληρωμή, η οποία καθυστερούσε για ένα χρόνο, διότι φορολογούνταν επιπλέον γι’ αυτό. 
Και ολοκληρώνω με μια παρατήρηση για το άρθρο 2 για τις αποκλειστικές νοσοκόμες. Προφανώς είναι ανάγκη να ρυθμιστεί -βέβαια μετά από δεκαέξι χρόνια που έπρεπε να βγει υπουργική απόφαση για να ρυθμίσει το καθεστώς και το πλαίσιο- αλλά κύριε Υπουργέ, δεν είναι περισσότερο αναγκαία και κατεπείγουσα η πρόσληψη μόνιμων νοσηλευτών; Αυτήν τη στιγμή υπάρχουν είκοσι χιλιάδες περίπου οργανικές θέσεις. Βρίσκεται μια νοσοκόμα ανά σαράντα ασθενείς. Έχουμε τρεις νοσοκόμες ανά χιλίους κατοίκους, ενώ στην Ευρώπη υπάρχουν επτά ανά χιλίους κατοίκους. Δεν υπάρχει ανάγκη να ρυθμιστεί αυτό, τη στιγμή που ούτε το ένα προς δέκα του μνημονίου εφαρμόζεται, αλλά είναι ανάγκη να εξουσιοδοτήσουμε και υπουργικές αποφάσεις κατά παράβαση και αυτού που λέει η νομοτεχνική έκθεση; Τελικά για την κάλυψη της δαπάνης λέτε ότι θα πληρώσουν οι ασθενείς, οι συγγενείς, οι ασφαλιστικοί τους φορείς. Για τους ανασφάλιστους που είναι το 30%-35% του πληθυσμού και πάλι καμμία κουβέντα.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΒΑΣΙΛΕΙΟΣ ΚΥΡΙΑΚΑΚΗΣ",264
"92676"," Ευχαριστούμε, κύριε συνάδελφε. 
Το λόγο έχει ο Υπουργός Υγείας κ. Ανδρέας Λυκουρέντζος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92677"," Σας ευχαριστώ πολύ, κυρία Πρόεδρε.
Κυρίες και κύριοι συνάδελφοι, έχει εξαντληθεί η συζήτηση για το θέμα του επείγοντος. Όπως είπα και χθες, η κατάσταση της χώρας μας είναι έκτακτη. Κάτω από έκτακτες περιστάσεις αναδεικνύονται επείγουσες ανάγκες καθημερινά. Οι συζητήσεις οι οποίες προηγήθηκαν στο Υπουργείο Υγείας και με το Γενικό Λογιστήριο του Κράτους και με τους παρόχους προς τους οποίους οφείλουμε, ανέδειξαν αυτήν την αναγκαιότητα, τον επείγοντα χαρακτήρα αυτών των διατάξεων, με τις οποίες συγκροτήσαμε το προτεινόμενο νομοσχέδιο, το οποίο φυσικά ζητώ να το εγκρίνετε και να το υπερψηφίσετε.
Θα ήθελα όμως να κάνω εδώ μια παρατήρηση με όλη μου την καλή διάθεση. Κατηγορείτε τους δανειστές μας για διαφόρους λόγους. Τους κατηγορείτε επιπλέον αν υποθέσουμε ότι είναι–που δεν είναι- η αξίωσή τους να πληρώσουμε. Τους κατηγορείτε και γιατί πρέπει να πληρώσουμε; Χρειάζεται ένα μέτρο σε αυτού του είδους την κριτική.
Δεύτερον, θέλω να γνωστοποιήσω στην Ολομέλεια της Βουλής των Ελλήνων ότι η προκήρυξη για τις προσλήψεις ιατρών και νοσηλευτών για τις μονάδες εντατικής θεραπείας έχει κυκλοφορήσει μέσω του ΚΕΕΛΠΝΟ. Σημειώνω, κυρίες και κύριοι συνάδελφοι, ότι οι προσλήψεις θα γίνουν με απόλυτη διαφάνεια, με αντικειμενικά κριτήρια. Διέγραψα τη διαδικασία της συνέντευξης που υπήρχε σε προγενέστερες προκηρύξεις. Δεν θα υπάρχει η διαδικασία της συνεντεύξεως και θα τηρηθεί η διαφάνεια, η αξιοκρατία και τα αντικειμενικά κριτήρια που έχουν θεσπιστεί. 
Επίσης σε ό,τι αφορά τις προσλήψεις, θεωρώ ειλικρινές το ενδιαφέρον των συναδέλφων της Συμπολίτευσης και της Αντιπολίτευσης, σε ό,τι αφορά τους ιατρούς και τους νοσηλευτές στα νοσοκομεία μας, όπου υπάρχουν οι ανάγκες μας. Σας ενημέρωσα ότι ήδη έχει αναληφθεί πρωτοβουλία για την έγκριση εξακοσίων μονίμων ιατρών και οκτακοσίων επικουρικών, για να αντιμετωπιστούν οι ανάγκες οι οποίες υπάρχουν, με προτεραιότητα τις μονάδες εντατικής θεραπείας και τη στελέχωση των νοσηλευτικών μονάδων στο Αιγαίο, στη νησιωτική Ελλάδα, στις ορεινές περιοχές κατά προτεραιότητα και σε δεύτερο στάδιο, όπου υπάρχουν ανάγκες στις νοσηλευτικές μονάδες των ευρύτερων περιοχών των αστικών κέντρων. 
Θα επαναλάβω και σήμερα ότι οι προσπάθειές μας κατατείνουν σε αυτό, στον εκμηδενισμό του χρέους του ΕΟΠΥΥ προς τρίτους εντός του πρώτου εξαμήνου του 2013. Και εδώ επειδή πράγματι είναι σύνθετη διαδικασία, δεν θα κατηγορήσω καμμία και κανένα συνάδελφο, εάν με τις τοποθετήσεις τους δεν προσέγγισαν ακριβώς τη διαδικασία και τον τρόπο με τον οποίο αντιμετωπίζουμε τα πράγματα. 
Έχουμε τους συμψηφισμούς. Έχουμε συμψηφισμό από το ν.4093 για το claw back. Έχουμε συμψηφισμό για το rebate. Αφού οφείλουμε και μας οφείλουν, πρέπει να τελειώνει αυτή η διαδικασία. Επιπροσθέτως, όπως είπε ένας εκ των συναδέλφων, έχουμε και τις προσφυγές στη δικαιοσύνη με κινδύνους για το ελληνικό δημόσιο να εμπλακούμε σε αυτήν την υπόθεση και να μην μπορούμε ποτέ να εισπράξουμε αυτά τα ποσά τα οποία έχουμε καταλογίσει στις φαρμακοβιομηχανίες. Συνεπώς από την πλευρά της ελληνικής πολιτείας γίνεται ό,τι είναι δυνατόν, για να διασφαλιστεί το δημόσιο συμφέρον και να κρατηθεί και με αυτούς τους μηχανισμούς -οι οποίοι πράγματι ψηφίστηκαν την περίοδο κατά την οποία ήταν επικεφαλής του Υπουργείου Υγείας ως πολιτική ηγεσία ο κ. Λοβέρδος- το claw back και το rebate ούτως, ώστε να μειώσουμε ετησίως τη φαρμακευτική δαπάνη. 
Αυτός ακριβώς ο συμψηφισμός δεν αποστερεί έσοδα από τον ΕΟΠΥΥ, διότι αυτά ακριβώς τα χρήματα θα έπρεπε να τα πληρώσει στα νοσοκομεία. Είναι οφειλές του ΕΟΠΥΥ προς τα νοσοκομεία. Άρα, θα έπρεπε να παίρνει από τη μία τσέπη και να τα δίνει στην άλλη. Αυτή είναι η διαδικασία την οποία τη σταματάμε εδώ. Διαγράφουμε τα χρέη του ΕΟΠΥΥ προς τα νοσοκομεία. Ταυτοχρόνως, όμως, 1,4 δισεκατομμύριο ευρώ διατίθεται από το Υπουργείο Οικονομικών, για να καλύψουμε τις οφειλές των νοσοκομείων προς τρίτους. 
Θα επαναλάβω για τρίτη φορά -γιατί θεωρώ ότι το αξίζει η Επιτροπή Κοινωνικών Υποθέσεων κατ’αρχάς και η Ολομέλεια της Βουλής βεβαίως- ότι θα σας καταθέσω, όταν ολοκληρωθεί η διαδικασία, το σύνολο της δαπάνης, της επιχορήγησης του Υπουργείου Οικονομικών προς τα νοσοκομεία και ακριβώς ποια ήταν η επιχορήγηση ανά νοσοκομείο, για να έχετε μία ενημέρωση.
Ευελπιστώ -και θα το ήθελε ο κάθε Υπουργός στη θέση μου- να τελειώνει αυτή η διαδικασία. Να πληρώσουμε, να τελειώνουμε με τα χρέη. 
Βεβαίως υιοθετώ τις παρατηρήσεις τις οποίες κάνατε. Κινδυνεύουν εταιρείες ή κινδύνευσαν. Κινδυνεύουν ιδιωτικά ιατρεία, θεραπευτήρια, φυσιοθεραπευτήρια, εταιρείες μικρές. Υπάρχει η απειλή της ανεργίας. Το είπαμε και χθες στην Επιτροπή Κοινωνικών Υποθέσεων. Κανείς μας δεν θέλει να ζήσουμε αυτές τις συνέπειες.
Ποια ήταν η χρηματοδότηση για τον ΕΟΠΥΥ; Μέσα στο 2012, ακόμα και στο κλείσιμο του οικονομικού έτους, υπήρξε παρέμβαση του Πρωθυπουργού, του κ. Αντώνη Σαμαρά και ενισχύθηκε ο προϋπολογισμός του ΕΟΠΥΥ από τις πενιχρές δυνατότητες τις οποίες είχε ο προϋπολογισμός του 2012.
Σας ενημέρωσα και χθες ότι η ίδια πρακτική ακολουθείται και τώρα. Υπάρχουν άνω των 800 εκατομμυρίων εγγεγραμμένα στον τακτικό προϋπολογισμό για επιχορήγηση του ΕΟΠΥΥ. Τριακόσια εκατομμύρια είναι από τον κοινωνικό προϋπολογισμό και επιπλέον από αυτά υπολογίζουμε ότι προς το τέλος του έτους, εάν παραστεί ανάγκη, επίσης θα επαναληφθεί η πρακτική του 2012 ούτως, ώστε να μην μπει σε δοκιμασία ο ΕΟΠΥΥ.
Τώρα, ποια είναι η δαπάνη. Το ανέφερα και πριν, αλλά το ξαναλέω για τυπικούς λόγους: 1,4 δισεκατομμύριο είναι η επιχορήγηση των νοσοκομείων μέσω του Υπουργείου Υγείας για την εξόφληση των οφειλών.
Παραίτηση ενδίκων μέσων. Μα, κάνουμε μία συμφωνία, η οποία δεν παρήχθη με την παρούσα Κυβέρνηση και τον παρόντα Υπουργό και τον Υπουργό των Οικονομικών τον κ. Στουρνάρα και τον Αναπληρωτή Υπουργό τον κ. Σταϊκούρα.  Έρχεται από το ν.4038. Είναι μια συμφωνία η οποία αφορά τα χρέη του παρελθόντος και είναι μέχρι τις 31-12-2011. Στο ν. 4038 προβλέπονται και οι εκπτώσεις. Δεν αλλάξαμε κάτι πάνω σε αυτό για τους φαρμακοποιούς, αλλά πρέπει να παραιτηθούν όλοι των ενδίκων μέσων, διότι, όταν φιλοδοξούμε –και εμείς και οι πάροχοι ενδιαφέρονται και οι φαρμακοποιοί και οι ιατροί και οι εταιρείες- να κλείσει ο κύκλος του χρέους, δεν μπορεί να μένουν ανοιχτές υποθέσεις με τις οποίες αύριο το πρωί θα εγκαλείται εκ νέου η πολιτεία και θα πρέπει να εξεύρει άλλους πόρους από το υστέρημα του ελληνικού λαού ή από δανεισμό, για να κλείσει αυτές τις υποθέσεις. Πρέπει να τελειώνει. Αυτή είναι μία καθημερινή βάσανος για την πολιτική ηγεσία, για τους παρόχους, για τη λειτουργία του Εθνικού Συστήματος Υγείας.
Έρχομαι αμέσως στα ζητήματα της εκκαθάρισης. Βεβαίως η εκκαθάριση η οποία ακολουθείται από τα ταμεία, είναι σχολαστική, κουράζει, εξαντλεί τις δυνατότητες των υπαλλήλων, αλλά έχω τη σύμφωνη γνώμη σας –τουλάχιστον από τις συζητήσεις που έχουμε κάνει στην Επιτροπή Κοινωνικών Υποθέσεων- να μην επιτρέψω να υπάρξουν σκιές.
Ο συνάδελφος κ. Κουρουμπλής επανειλημμένως έχει επιμείνει σ’ αυτές τις διαδικασίες και με αυστηρό τόνο και όλοι οι κύριοι και κυρίες συνάδελφοι της επιτροπής αλλά και της Ολομέλειας της Βουλής έχουμε την ίδια ευαισθησία. Συγχωρήστε με που αναφέρομαι συχνά στην επιτροπή –είναι, διότι έχουμε συνεδριάσει και θα συνεδριάσουμε και άλλες φορές και αποδέχομαι τις προτάσεις σας για να συζητούμε τα θέματα της κυβερνητικής πολιτικής και να συναντιόμαστε, τουλάχιστον μια φορά την εβδομάδα για την ενημέρωσή σας. Όμως πρέπει να γίνει. 
Σας είπα ότι κάθε δεκαπέντε μέρες ισχύουν τακτικές συναντήσεις με τα ταμεία. Αύριο προσδιορίστηκε στις 12 το μεσημέρι να έχω συνάντηση με τους διοικητές των ταμείων, για να παρουσιάσουν ακριβώς την πορεία των εκκαθαρίσεων και να καταθέσουν τους πίνακες με τις εκκαθαρισμένες υποχρεώσεις, για να μπορεί να πληρώνει το Γενικό Λογιστήριο του Κράτους.
Για το θέμα των ανασφάλιστων, το οποίο έθεσε ο συνάδελφος κ. Κυριακάκης στο τέλος, σημειώνω ότι αυτό που υπήρξε ως δυνατότητα μέσω της αξιοποίησης κοινοτικών πόρων, το πράξαμε ήδη και οι ανασφάλιστοι αρχίζουν να έχουν τη δυνατότητα, εντός των ημερών, της πρόσβασης στο εισιτήριο υγείας. Δεν είναι δυνατόν κάτω από τις σημερινές δημοσιονομικές συνθήκες να υπάρξει μια περισσότερο γενναιόδωρη αντιμετώπιση αυτής της υπόθεσης, του μεγάλου κοινωνικού ζητήματος το οποίο υπάρχει με τους ανασφάλιστους συμπολίτες μας.
Σχετικά με την ερώτηση που μου έχει θέσει η συνάδελφος κ. Μάρκου για το ποιο είναι το χρονοδιάγραμμα της αποπληρωμής, ανέφερα και χθες ότι στο επόμενο δίμηνο, με τις διαδικασίες οι οποίες θεσπίζονται με την έγκριση του νομοσχεδίου, θα μπορούμε να έχουμε επιτύχει την αποπληρωμή των οφειλών μας.
Από τον κ. Λαμπρούλη, από το Κομουνιστικό Κόμμα Ελλάδας, ετέθη το θέμα ότι υπάρχει μια εντατικοποίηση της δουλειάς από τους εργαζομένους στο Εθνικό Σύστημα Υγείας. Θα συμφωνήσω, κύριε συνάδελφε, ότι πράγματι υπάρχει εντατικοποίηση υπό το βάρος των περιστάσεων, των αναγκών σε προσωπικό -δεν το αμφισβητώ- όμως δεν υπάρχει κίνδυνος για τη δημόσια υγεία. Γι’ αυτόν το λόγο επαινώ δημοσίως τους ιατρούς, τους νοσηλευτές, το διοικητικό προσωπικό που εργάζεται στο Εθνικό Σύστημα Υγείας, χωρίς όμως αυτό να σημαίνει ότι περάσαμε σε επικίνδυνες ατραπούς, σε ό,τι αφορά τη δημόσια υγεία και την ανάγκη προσφοράς υπηρεσιών υγείας στους συμπολίτες μας.
Όσον αφορά τις παρατηρήσεις του κ. Λοβέρδου, ήδη ανέφερα ότι η διαδικασία των ηλεκτρονικών διαγωνισμών της προμήθειας φαρμάκων μέσω της Επιτροπής Προμηθειών Υγείας δεν έχει σταματήσει, όπως δεν έχει σταματήσει και το σύστημα ESY.net, από το οποίο παίρνουμε τα στοιχεία από τα νοσοκομεία. 
Για τα άλλα θέματα, σε ό,τι αφορά τις μεταμοσχεύσεις, θα πω ότι είναι στην προτεραιότητά μας. Είναι ένα θέμα που απασχολεί τον Πρωθυπουργό της χώρας και σας ενημέρωσα και άλλη φορά ότι διαθέτει το πρωθυπουργικό αεροπλάνο, το οποίο ο ίδιος δεν χρησιμοποιεί, όταν έχουμε προσφορά μοσχευμάτων, για να μεταφερθούν αμέσως προς τους λήπτες και οι γιατροί μας δίνουν μάχες γι’ αυτές τις υποθέσεις.
Σε ό,τι αφορά τη γνωμοδότηση του Κεντρικού Συμβουλίου Υγείας για τις μονάδες ημερήσιας νοσηλείας, δεν την έχουμε ακόμα. Υπήρξε μια απάντηση σε ερώτημα, το οποίο ετέθη από τον Ιατρικό Σύλλογο, του προέδρου του Κεντρικού Συμβουλίου της Υγείας. Το Κεντρικό Συμβούλιο Υγείας συγκροτήθηκε σε σώμα προχθές, στις 25 Φεβρουαρίου. Είναι ένα από τα επόμενα θέματα που θα εξετάσει, με βάση την ημερήσια διάταξη την οποία έχει και θα έχουμε συνεπώς εν ευθέτω χρόνω τη γνωμοδότηση του Κεντρικού Συμβουλίου Υγείας και όχι απλώς την άποψη του προέδρου, όπως ακριβώς τη διετύπωσε εκείνος.
Με όλο το σεβασμό στην τοποθέτησή του -και ξέρει ο αγαπητός συνάδελφος κ. Ζαχαριάς το σεβασμό που τρέφω στο πρόσωπό του…","ΑΝΔΡΕΑΣ ΛΥΚΟΥΡΕΝΤΖΟΣ",288
"92678"," Ως Αρκάδες;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92679"," Κατ’αρχάς, ως προσωπικότητα και ως Αρκάδες, κατά δεύτερο λόγο. Μη λησμονείτε ότι εδώ στο παρελθόν συζητείτο το κόμμα των Αρκάδων. Ανεξαρτήτως των κομματικών τοποθετήσεων, μας ενώνουν οι αξίες του αρκαδικού ιδεώδους και μπορούμε να συνομιλούμε με μεγαλύτερη άνεση.","ΑΝΔΡΕΑΣ ΛΥΚΟΥΡΕΝΤΖΟΣ",288
"92680"," Αφού κυβερνούσατε την Ελλάδα…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92681"," Παρακαλώ, μη με συνδέετε με τη φράση που είπατε, ότι «λεφτά υπάρχουν». Δεν είπα αυτό. Είπα ότι αυτήν τη στιγμή είναι διαθέσιμοι οι πόροι για να εξοφληθούν οι υποχρεώσεις μας και το γεγονός ότι υπάρχει εμπλοκή των διαδικασιών δεν μας έχει επιτρέψει να το επιτύχουμε. Και μένω μέχρι εκεί και τίποτα παραπάνω.
Μία φράση ακόμα θα πω, κυρία Πρόεδρε, για τις αποκλειστικές νοσοκόμες. Αντιπαρέρχομαι για ποιο λόγο νομοθετήσαμε, νομίζω ότι εξηγήθηκε και δεν αξίζει να επιμείνουμε σ’ αυτό. Σύντομα θα συντάξουμε την υπουργική απόφαση με την οποία θα ρυθμίζουμε το πεδίο αυτό και η οποία ρύθμιση κατ’αρχάς, συνίσταται στην κωδικοποίηση ήδη υφιστάμενων διατάξεων είτε από προγενέστερες υπουργικές αποφάσεις είτε από εγκυκλίους, οι οποίες εν τω μεταξύ έχουν κυκλοφορήσει. Το είπα και χθες στην επιτροπή. Και πάνω απ’ όλα θα επιβάλει τη νομιμότητα, τη διαφάνεια και θα είναι επιτρεπτός ο δημόσιος έλεγχος. Δηλαδή οι διοικήσεις των νοσοκομείων, οι διοικήσεις των υγειονομικών περιφερειών που θα έχουν υπό την ευθύνη τους τους καταλόγους, θα ελέγχονται και θα ελέγχονται και με άλλο τρόπο. Δηλαδή -για να αποφευχθούν ορισμένες σκληρές διατυπώσεις οι οποίες έγιναν, υπό την έννοια να μη λαμβάνουν χώρα τέτοιες πρακτικές- θα ελέγχονται οι διοικήσεις των νοσοκομείων και οι προϊσταμένες των τμημάτων, ούτως, ώστε να μην ακούγονται αυτά, τα οποία από ορισμένους συναδέλφους ετέθησαν. 
Η δεύτερη και τελευταία φράση την οποία θέλω να πω, είναι περισσότερο πολιτική. Όταν συζητούμε για το πρόβλημα των ταμείων, για την ύφεση στην οικονομία, για τη μείωση των εσόδων των ταμείων μέσω των ασφαλιστικών εισφορών, πρέπει να δούμε την ανάπτυξη της χώρας και ανάπτυξη της χώρας προφανώς, δεν μπορεί να γίνει με όρους οι οποίοι εμποδίζουν την προσέλκυση επενδύσεων και αποτρέπουν τη δημιουργία θέσεων εργασίας. Αντιθέτως χρειάζεται να στηρίξουμε την προσπάθεια για την ανάπτυξη της χώρας σε διαδικασίες και νομοθετικού χαρακτήρα αλλά και σε πολιτικές πρωτοβουλίες που θα πείθουν ότι στην Ελλάδα οι επενδύσεις είναι ασφαλείς, ότι στην Ελλάδα θέλουμε την προσέλκυση ξένων επενδύσεων, ότι ενθαρρύνουμε τις ελληνικές επενδύσεις στη χώρα μας ούτως, ώστε να δημιουργούμε θέσεις εργασίας.
Μπορεί να υπάρχει μια άλλη κοσμοθεωρία από άλλους, κυρίως από το Κομμουνιστικό Κόμμα Ελλάδας, το οποίο, συνεπές πάντοτε στη γραμμή του, έχει τη δική του θεωρία και προσέγγιση στα πράγματα και πιστεύει ότι όλα αυτά θα μπορούσαν να λυθούν μέσα από το κράτος. Η δική μου άποψη, ως φιλελεύθερος πολιτικός, είναι ότι αυτό δεν μπορεί να συμβεί και όπου και αν επιχειρήθηκε, οδήγησε σε αποτυχία. 
Άρα όσοι μετέχουμε των απόψεων τις οποίες ως Υπουργός διατυπώνω, πρέπει να μετέχουμε και της συλλογικής προσπάθειας να προστατεύσουμε το επενδυτικό κλίμα στην Ελλάδα και για την ανάπτυξη του τόπου και για την προσφορά θέσεων εργασίας, ιδιαίτερα στα νέα παιδιά, τα οποία ξενιτεύονται.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΝΔΡΕΑΣ ΛΥΚΟΥΡΕΝΤΖΟΣ",288
"92682"," Ευχαριστούμε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92683"," Κυρία Πρόεδρε, θα ήθελα το λόγο.","ΒΑΣΙΛΕΙΟΣ ΚΥΡΙΑΚΑΚΗΣ",264
"92684"," Μισό λεπτό, κύριε συνάδελφε. Θα μιλήσει ο Κοινοβουλευτικός Εκπρόσωπός σας, οπότε φαντάζομαι ότι θα απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92685"," Κυρία Πρόεδρε, θα ήθελα να προσθέσω ότι έχει δίκιο ο κύριος συνάδελφος για τα παραστατικά.
Δεν είμαι σε θέση να σας απαντήσω, διότι δεν γνωρίζω κατά ταμείο ποια ακριβώς διαδικασία έχουν ακολουθήσει. Όμως κράτησα την παρατήρησή σας και σας είπα ότι θα γίνει σχολαστικός έλεγχος. Αύριο ούτως ή άλλως έχω τη συνάντηση και θα το θέσω στους διοικητές των ταμείων.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"92686"," Ευχαριστούμε, κύριε Υπουργέ.
Κυρίες και κύριοι συνάδελφοι, ο Βουλευτής κ. Χατζή-Οσμάν Αχμέτ ζητεί άδεια ολιγοήμερης απουσίας. 
Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92687"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"92688"," Η Βουλή ενέκρινε τη ζητηθείσα άδεια.
Εισερχόμαστε τώρα στον κύκλο των Κοινοβουλευτικών Εκπροσώπων. Το λόγο έχει ο κ. Παναγιώτης Κουρουμπλής για δώδεκα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92689"," Κυρία Πρόεδρε, με αναγκάζει ο κύριος Υπουργός να ξεκινήσω από την τελευταία του παρατήρηση. 
Κυρία Πρόεδρε, αυτό το παραμύθι να μεταφέρει η Κυβέρνηση τις ευθύνες αλλού για την έλλειψη επενδυτικού κλίματος δεν νομίζω ότι έχει πλέον αξία να λέγεται, γιατί η Βουλγαρία είναι δίπλα μας, με 19% χρέος, 1,5% έλλειμμα, 10% φορολόγηση και επενδύσεις δεν υπάρχουν.
Ως εκ τούτου ας αναζητήσει η Κυβέρνηση αλλού τις αιτίες και κυρίως στην πολιτική που ακολουθήθηκε τα τελευταία χρόνια, που οδήγησε τους Έλληνες στη φτώχεια. Ξέρουμε πολύ καλά, το γνωρίζει ο Υπουργός καλύτερα και από εμένα και από όλους ότι οι επενδυτές, όταν πάνε σε μια χώρα, προσπαθούν να εξασφαλίσουν ότι από τα προϊόντα που θα παράγουν, το 60% θα καταναλώνεται στη συγκεκριμένη χώρα.  
Για τον ελληνικό λαό λοιπόν, που βιώνει αυτό το φοβερό μαρτύριο, που με πολύ εύληπτο τρόπο, θέλω να τονίσω -το τονίζει και ένας εξαιρετικός πολιτικός από τον συντηρητικό χώρο, ο κ. Βύρων Πολύδωρας στο βιβλίο του, που μιλά για εξανδραποδισμό, μιλά για γενοκτονία και διαμαρτύρεται και ο ίδιος- ότι αυτού του είδους οι καταστάσεις δεν μπορούν να ισούνται με πολιτικές που πραγματικά εξευτελίζουν έναν περήφανο λαό. Ας μην μπούμε λοιπόν σε αυτήν την κουβέντα και ας έρθουμε στο συγκεκριμένο νομοσχέδιο. 
Κυρία Πρόεδρε, εμείς διαφωνούμε με τον τρόπο που πολιτεύεται η συγκυβέρνηση. Είναι θετικό το ότι τα δυο υπόλοιπα κόμματα εκφράζουν και αυτά σιγά-σιγά δισταγμό για τον τρόπο των πρωτοβουλιών, διότι βεβαίως προβλέπει το Σύνταγμα τη δυνατότητα κατάθεσης νομοσχεδίων με τη διαδικασία του κατεπείγοντος, αλλά μιλά για εξαιρετικές περιπτώσεις. Η Κυβέρνηση παραβιάζει επί της ουσίας το Σύνταγμα και τον Κανονισμό της Βουλής, διότι πλέον ακόμη και διαχειριστικού επιπέδου ζητήματα, κυρία Πρόεδρε, έρχονται με τη διαδικασία του κατεπείγοντος. Διαμαρτυρόμαστε σε πολιτικούς, όπως τον κύριο Υπουργό, τον οποίο θεωρούμε έναν εξαίρετο κοινοβουλευτικό, που και ο ίδιος υπήρξε Βουλευτής και καταλαβαίνει τη δυσκολία. 
Είναι δυνατόν να έρχονται τέσσερις τροπολογίες αργά τη νύχτα και ο Βουλευτής να είναι έτοιμος να τοποθετηθεί με ωριμότητα, με γνώση πάνω σε αυτά τα ζητήματα; Δεν καταλαβαίνουμε ότι με αυτόν τον τρόπο υποβαθμίζεται ο ρόλος του Κοινοβουλίου, ένας από τους πυλώνες της δημοκρατίας σε μια κρίσιμη περίοδο που η δημοκρατία επί της ουσίας αποθεσμοποιείται με αυτόν τον τρόπο; 
Να προσθέσω, κυρία Πρόεδρε, απαντώντας και στον εξαίρετο συνταγματολόγο κ. Λοβέρδο, τον οποίο δεν είδα να διαμαρτύρεται, γιατί βολεύεται το πολιτικό σύστημα, το εναλλασσόμενο, στις υπουργικές θέσεις, όχι οι Βουλευτές της Νέας Δημοκρατίας  και του ΠΑΣΟΚ, αλλά οι ομάδες εξουσίας του ΠΑΣΟΚ και της Νέας Δημοκρατίας, για το γεγονός, κυρία Πρόεδρε, ότι τα τελευταία δέκα χρόνια έχουν ψηφιστεί χίλιοι εκατό νόμοι. Ξέρετε πόσες υπουργικές αποφάσεις προβλέπονται σε αυτούς τους χιλίους εκατό νόμους; Προβλέπονται πενήντα χιλιάδες αποφάσεις. Αμφιβάλλω, κυρία Πρόεδρε, εάν έχει εκδοθεί, δημοσιοποιηθεί τουλάχιστον το ¼, για να μη σας πω ότι είναι πάνω από τρεισήμισι χιλιάδες τα διατάγματα.
Αυτή η λογική που έχει εγκαθιδρυθεί στο Κοινοβούλιο ουσιαστικά αποδυναμώνει το θεσμό του Κοινοβουλίου, της νομοθετικής εξουσίας και παραχωρούμε καθημερινά τη δική μας αρμοδιότητα στην εκάστοτε εκτελεστική εξουσία. Αυτή είναι η διαφωνία μας επ’ αυτού του ζητήματος.
Κύριε Υπουργέ, να δεχθώ ότι ήταν αναγκαίες αυτές οι ρυθμίσεις που φέρνετε με τη διαδικασία του κατεπείγοντος. Το πρώτο πράγμα που θα περιμέναμε να φέρετε μέσα σε αυτές τις διατάξεις, είναι η παράταση όλων εκείνων που σήμερα λήγει η ασφαλιστική τους κάλυψη. 
Κύριε Υπουργέ, βρέθηκα τη Δευτέρα στην Κωνσταντινούπολη. Συζητούσα με κάποιους ανθρώπους του χώρου της υγείας. Σας το λέω μέσα από την ψυχή μου, αισθάνθηκα ντροπή. Δεν το λέω για εσάς αλλά για όλους όσοι κυβέρνησαν αυτόν τον τόπο και υπήρξαν και Υπουργοί του συγκεκριμένου Υπουργείου. Κάθε νόμιμα υπάρχων πολίτης στην Τουρκία έχει ασφαλιστική ιατροφαρμακευτική κάλυψη. 
Σήμερα με αυτήν τη φοβερή κρίση που περνά ο τόπος, έπρεπε να εξαντλήσουμε όλα τα περιθώρια και να μην υπάρχει ένας πολίτης νόμιμα βρισκόμενος στον τόπο αυτό που να μην έχει ιατροφαρμακευτική περίθαλψη. Ξέρετε, ο Τιβέριος Γράκχος έλεγε το έτος 120 π.Χ. ότι η κοινωνική άμυνα είναι πιο ισχυρή και αναγκαία ακόμα και από την εθνική άμυνα, γιατί χωρίς κοινωνική άμυνα, χωρίς να αισθάνεται ο πολίτης ότι προστατεύει η πολιτεία την αξιοπρέπειά του σε ζητήματα υψίστης σημασίας, όπως είναι το ζήτημα της υγείας, τι θα υπερασπιστεί αυτός ο πολίτης, κύριε Υπουργέ, αν χρειαστεί η πατρίδα να την υπερασπιστεί κάποιος; Τη φτώχεια του; Την εξαθλίωσή του; Την προσβολή της αξιοπρέπειάς του; Αυτά είναι τα ζητήματα που έπρεπε να έρθουμε εδώ και να συζητήσουμε και να βρούμε τρόπους, γιατί αν πω ότι υπάρχουν χρήματα, θα μου πείτε «κύριε Κουρουμπλή, πού υπάρχουν;».
Να ρωτήσω τους αγαπητούς μου πρώην συντρόφους μου του ΠΑΣΟΚ που ψελλίζουν καμμία φορά για τα πάρτι που έγιναν στην υγεία, πόσους έστειλαν στον εισαγγελέα. Τους προκαλούσα στην Κοινοβουλευτική Ομάδα να πουν για  τις επιτροπές προμηθειών των νοσοκομείων –όχι μόνο της περιόδου της Νέας Δημοκρατίας, για να μην πουν ότι έχω κανένα προσωπικό λόγο με τη Νέα Δημοκρατία- που τα τελευταία δέκα χρόνια όλες αυτές δημιούργησαν τα σκάνδαλα των υπερτιμολογήσεων, τα 6 δισεκατομμύρια, που νομιμοποιήσαμε και χρησιμοποιήθηκαν μετά και στο χρέος. Δεν θα πρέπει σε αυτά τα ζητήματα να απολογηθεί κανείς; 
Δεν θα πρέπει να απολογηθεί κανείς, κύριε Υπουργέ –δεν το λέω για εσάς γιατί δεν ισχύει αυτήν τη στιγμή- γιατί τα τελευταία δέκα χρόνια στην Ελλάδα το ασφαλιστικό φάρμακο πληρωνόταν 18% παραπάνω από το νοσοκομειακό; Αναγκάστηκε στην Επιτροπή Κοινωνικών Υποθέσεων, σε ερώτημά μου, ο πρώην Πρόεδρος του ΕΟΠΥΥ να πει ότι το κράτος έχανε 500 εκατομμύρια το χρόνο από αυτήν την ανοχή. Ποιοι κέρδισαν; Κάτω από την ανοχή ποιών;
Κύριε Υπουργέ, μιλάμε για τον ΕΟΠΥΥ. Και μιλάμε για έναν ΕΟΠΥΥ με γυάλινα πόδια, έναν ΕΟΠΥΥ αστελέχωτο, ο οποίος πληρώνει χωρίς να ελέγχει. Κύριε Υπουργέ, γιατί δεν πρέπει να ελέγχει τις δαπάνες που πληρώνει; Είναι παράλογο; Γιατί δεν πρέπει ο ΕΟΠΥΥ αντί να αγοράζει μόνο, να παράγει κιόλας; Εγκαταλείψανε όλα τα εργαστήρια του ΙΚΑ, που θα μπορούσαν να προσφέρουν με καλύτερους όρους, με οικονομικότερους όρους, σημαντικό κομμάτι στην υγεία. Είναι ζητήματα για τα οποία πρέπει να απαντήσουν. 
Και να πω και κάτι ακόμα στο συγκεκριμένο θέμα, κύριε Υπουργέ; Εγώ ξέρω τις απόψεις σας και τις εκτιμώ σε πολλά επίπεδα. Όμως θα σας ρωτήσω το εξής: Τι γίνεται, όταν οι φαρμακευτικές εταιρείες, οι πολυεθνικές προκαλούν με τη συμπεριφορά τους, όταν ανεχόμαστε τα τελευταία δέκα χρόνια να μην έχει πάει ΣΔΟΕ στις πολυεθνικές εταιρείες, κύριε Υπουργέ, όταν κόβουμε τις συντάξεις των πολυτέκνων, των αναπήρων και των πατριωτών που ήρθαν από τον Πόντο και τη Βόρεια Ήπειρο, όταν ανεχόμαστε να δηλώνουν ζημίες οι πολυεθνικές εταιρείες, οι οποίες διακινούν τα πρωτότυπα φάρμακα στα οποία όλοι ξέρουμε ότι κερδίζουν πάνω από 60%;
Κύριε Υπουργέ, τόλμησαν να μη σέβονται τη ζωή πολιτών στο βωμό του κέρδους τους, αγνοώντας πολλές από αυτές ότι υπερκέρδισαν τα τελευταία χρόνια με τα πάρτι στο φάρμακο! Και θα σας παρακαλέσω να μας καταθέσετε στη Βουλή ποιες είναι οι εταιρείες αυτές που δεν προμηθεύουν φάρμακα, ακόμη και σήμερα και τους βάλατε πρόστιμο.
Κύριε Υπουργέ, εγώ θα σας πω πάλι ότι σας σέβομαι ιδιαιτέρως. Ανεχτήκατε να βάλετε πρόστιμο σε αυτές τις εταιρείες 5.000 ευρώ; Δηλαδή, σε ποιους απευθυνόμαστε, κύριε Υπουργέ; Να σεβόμαστε ο ένας τον άλλον! Μην το βάλετε καθόλου! Εμένα με προκαλεί! Προτιμούσα να μη βάλετε! Πείτε «δεν μπορώ»! 
Όμως να βάλει το Υπουργείο πρόστιμο 5.000 ευρώ, το ανέχεται ο κοινοβουλευτισμός, οι Βουλευτές της Νέας Δημοκρατίας, του ΠΑΣΟΚ και της ΔΗΜΑΡ, που εξελέγησαν από απλούς ανθρώπους; Δεν σας εξέλεξαν, κυρίες και κύριοι συνάδελφοι, οι βιομήχανοι, αλλά απλοί άνθρωποι που σήμερα οι περισσότεροι είναι ανασφάλιστοι κάτω από αυτήν τη δυσκολία που αντιμετωπίζει η χώρα.
Θα ήθελα να σας πω και κάτι ακόμα, κύριε Υπουργέ, πάνω στο θέμα αυτό. Επειδή έφυγε ο κ. Λοβέρδος, ο οποίος δεν μου απάντησε ποτέ γιατί δεν έστειλε κάποιους στον εισαγγελέα -δεν ξέρω γιατί- υπάρχει μία εκκρεμότητα, κύριε Υπουργέ, εκατόν ογδόντα ορθοπαιδικών, που είχαν εμπλακεί στο περίφημο σκάνδαλο, που εδώ και δύο χρόνια, δικάστηκε στην Αγγλία. Το ρωτούσα και όταν ήμουν Βουλευτής του ΠΑΣΟΚ στους Υπουργούς Υγείας. Κανένας δεν μου έδινε πειστική απάντηση. 
Σας ρωτώ και εσάς, κύριε Υπουργέ, αν υπάρχουν λόγοι, για να μην υπάρχουν τα ονόματα αυτά στη Βουλή και να είναι επτασφράγιστο μυστικό στο ΣΔΟΕ. Μήπως υπάρχουν και πολιτικά πρόσωπα μέσα εκεί; 
Κυρία Πρόεδρε, υπάρχει και ένα ακόμα ζήτημα για το οποίο θα ήθελα να ρωτήσω τον κύριο Υπουργό. Ακούγεται ότι θέλετε να φέρετε διάταξη με την οποία θα αυξήσετε το όριο, ικανοποιώντας το αίτημα του ιατρικού κατεστημένου πρωτίστως, από τα εξήντα επτά στα εβδομήντα έτη. 
Κύριε Υπουργέ, μη χρεωθείτε –και σας το λέω με όλο το σεβασμό στην πολιτική σας διαδρομή- αυτό το έγκλημα κατά των νέων επιστημόνων. Θα ικανοποιήσετε, δηλαδή κάποιο ιατρικό κατεστημένο, που θα το ζητήσει μετά και το δικαστικό και θα κλείσετε την πόρτα σε νέους επιστήμονες, που πραγματικά μπορούν να αιμοδοτήσουν όλο αυτό το σύστημα με τις γνώσεις τους, την παιδεία τους και τις δυνατότητες που κουβαλούν μέσα από την προσωπική τους πορεία. 
Σε ό,τι αφορά τις τροπολογίες, κύριε Υπουργέ, καλώς κάνατε και αποσύρατε τη συγκεκριμένη τροπολογία για το ΤΑΙΠΕΔ. Δεν αποσύρατε όμως την τροπολογία για το πρόγραμμα «Αθηνά». Τι σχέση έχει το πρόγραμμα «Αθηνά» με το νομοσχέδιο που συζητούμε σήμερα; Νομίζω ότι θα είναι καλό να διευκολύνετε τη διαδικασία και να το πάρετε πίσω. Ας έρθει σε ένα νομοσχέδιο που έχει σχέση με το Υπουργείο Παιδείας. Δεν νομίζω ότι έχει σχέση το νομοσχέδιο αυτό με το πρόγραμμα «Αθηνά». 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92690"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92691"," Ολοκληρώνω, κυρία Πρόεδρε. 
	Θέλω να μιλήσω για τις προσλήψεις. 
Κύριε Υπουργέ, ελάτε να συζητήσουμε εδώ και να σας στηρίξουμε και εμείς και να πείτε στην τρόικα «κύριοι, σε αυτόν τον τομέα πρέπει να υπάρξει μία διευκόλυνση, σε ό,τι αφορά τη στελέχωση των νοσοκομείων». Από νοσηλευτικό προσωπικό πάσχουν τα νοσοκομεία μας. Υποβαθμίζεται η υγεία στον τομέα αυτό λόγω της έλλειψης νοσηλευτικού προσωπικού. 
Κύριε Υπουργέ, δεν τηρείτε ούτε καν αυτό που λέει η τρόικα, το «ένας στους δέκα». Θα μπορούσατε, έχοντας και τη στήριξη όλης της Αντιπολίτευσης –πιστεύω- αυτό το ζήτημα να το διεκδικήσετε. 
Κλείνω με τα ταμεία. Όταν απολύονται αυτήν τη στιγμή οι άνθρωποι από τα ταμεία με την προκήρυξη 9Κ, κύριε Υπουργέ, όταν τα ταμεία ουσιαστικά είναι χωρίς στελεχιακό δυναμικό, φυσικό είναι και προβλήματα να αντιμετωπίζουν και να έχουμε και μεγάλη διαφυγή εσόδων, διότι γνωρίζετε πολύ καλά ότι ακόμα και παραγραφές δικαιωμάτων του ΙΚΑ υπάρχουν, από τη στιγμή που δεν υπάρχει προσωπικό εγκαίρως να παρεμβαίνει, για να μπορεί να συγκεντρώσει αυτά τα έσοδα.
Με αυτές τις σκέψεις, εμείς, κυρία Πρόεδρε, θεωρούμε ότι το νομοσχέδιο αυτό δεν έπρεπε να εισαχθεί και το Προεδρείο της Βουλής σε αυτά τα ζητήματα έχει ευθύνη. Πρέπει οι διαδικασίες αυτές να χρησιμοποιούνται με φειδώ και σε ό,τι αφορά τον τρόπο εισαγωγής τους, αλλά και σε ό,τι αφορά τις υπουργικές αποφάσεις και τα διατάγματα που προβλέπουν, που έρχονται αφειδώς και χωρίς χρονικό ορίζοντα υποχρεωτικής δημοσιοποίησής τους. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92692"," Ευχαριστούμε, κύριε συνάδελφε. 
Ο κ. Λυκουρέντζος έχει ζητήσει το λόγο. 
Ορίστε, κύριε Υπουργέ, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92693"," Θα δώσω μόνο μία απάντηση προς τον αξιότιμο Κοινοβουλευτικό Εκπρόσωπο του ΣΥΡΙΖΑ.
Σε ό,τι αφορά το πρόστιμο το οποίο επεβλήθη στις εταιρείες, δεν επεβλήθη από το Υπουργείο Υγείας. Επιβάλλεται από τον ΕΟΦ. Εγώ δεν έχω δικαιοδοσία να επιβάλω πρόστιμο. Ο ΕΟΦ ελέγχει όλη αυτήν τη διαδικασία και είναι σε θέση να απαντήσει, αν έχουμε έλλειψη ή όχι φαρμάκων. Αυτός είναι ο οργανισμός ο οποίος επιβάλλει το πρόστιμο.","ΑΝΔΡΕΑΣ ΛΥΚΟΥΡΕΝΤΖΟΣ",288
"92694"," Εγώ άκουσα τον Αναπληρωτή Υπουργό να λέει στην τηλεόραση «βάζουμε πρόστιμο στις εταιρείες».","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92695"," Μετέφερε ο κύριος Αναπληρωτής αυτό ακριβώς το οποίο έκανε ο ΕΟΦ.","ΑΝΔΡΕΑΣ ΛΥΚΟΥΡΕΝΤΖΟΣ",288
"92696"," Ελέγξτε όμως, κύριε Υπουργέ, αν αξίζει να χρεωθούμε όλοι τέτοιες επιλογές.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92697"," Κύριε συνάδελφε, αφήστε τον Υπουργό να απαντήσει. Νομίζω ότι έγινε αντιληπτό από τον κύριο Υπουργό, γι’ αυτό και σας απαντάει. 
Ολοκληρώστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92698"," Είπα ότι η απόφαση του ΕΟΦ προξένησε σε όλους μας εντύπωση. Επαναλαμβάνω όμως ότι δεν έχω τη δικαιοδοσία. 
Το δεύτερο που θέλω να σας πω σχετικά με τον έλεγχο από το ΣΔΟΕ, είναι ότι οι μεγάλες εταιρείες ελέγχονται σε τακτά χρονικά διαστήματα λόγω του μεγέθους τους και δεν είναι στη δικαιοδοσία του ΣΔΟΕ να κάνει τον οποιονδήποτε έλεγχο. Λόγω ακριβώς του μεγέθους τους, παίρνουν φορολογικό πιστοποιητικό από ορκωτούς λογιστές. Υπάρχει μία διαδικασία, δεν είναι αμέτοχος η πολιτεία. Αυτό θέλω να σας εξηγήσω.","ΑΝΔΡΕΑΣ ΛΥΚΟΥΡΕΝΤΖΟΣ",288
"92699"," Κύριε Υπουργέ, νομίζω ότι δεν το ξέρετε καλά το θέμα. Τέλος πάντων, ας μη μιλήσω. Αν μιλήσω θα εκθέσω κάποια πρόσωπα. Θα μιλήσω άλλη φορά για το τι έχει κάνει το ΣΔΟΕ με τις φαρμακευτικές εταιρείες.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92700"," Κύριε Κουρουμπλή, δεν είναι της ώρας αυτής. Μπορεί να γίνει και κοινοβουλευτικός έλεγχος για το θέμα. Ο κύριος Υπουργός νομίζω ότι κάποια στιγμή θα αναλάβει να απαντήσει σε αυτήν την Αίθουσα και να τοποθετηθεί. 
Το λόγο έχει ζητήσει ο κ. Χαλβατζής. Έχει ζητήσει να προηγηθεί από τους άλλους Κοινοβουλευτικούς Εκπροσώπους, γιατί έχει και άλλη κοινοβουλευτική υποχρέωση. 
Ορίστε, κύριε Χαλβατζή, έχετε το λόγο εκ μέρους του Κομμουνιστικού Κόμματος Ελλάδας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92701"," Ευχαριστώ, κυρία Πρόεδρε.
Ξεκινάει η συνεδρίαση για τον Κανονισμό και πρέπει να είμαι παρών.
Κύριε Υπουργέ, συνεχίζετε αυτήν τη διαδικασία κατάθεσης νομοσχεδίων με τη λογική του εξπρές. Είναι μία απαράδεκτη πολιτική πρακτική. Τελικά, τι επιδιώκει η Κυβέρνηση; Τι θέλει να πετύχει ακολουθώντας αυτήν την τακτική του αιφνιδιασμού; Πλειοψηφία έχετε. Τι είναι αυτό που φοβάστε; Φοβάστε και την απλή συζήτηση; Φοβάστε ότι θα κινητοποιηθούν οι εργαζόμενοι ενάντια σε αυτές τις πολιτικές; 
Εμείς, γι’ άλλη μία φορά θέλουμε να καταγγείλουμε αυτήν ακριβώς τη διαδικασία. Φέρνετε επείγον, κατεπείγον νομοσχέδιο σχεδόν κάθε εβδομάδα.
Κύριε Υπουργέ, επί της ουσίας του νομοσχεδίου θα αναφερθώ παρακάτω, θέλοντας να σημειώσω ότι -με αφορμή το συζητούμενο νομοσχέδιο- εκφράστηκε για άλλη μία φορά η ναζιστική προπαγάνδα, η φασιστική-ρατσιστική αντίληψη και πολιτική πρακτική της Χρυσής Αυγής, καθώς και ο μόνιμος αντικομμουνισμός της.
Η προσπάθεια να σπείρουν το μίσος ενάντια σε εργάτες, Έλληνες και αλλοδαπούς, είναι ένα καθημερινό φαινόμενο. Επιβεβαιώνεται ότι η Χρυσή Αυγή είναι το «μακρύ χέρι» του συστήματος στην επιδίωξή τους να τσακίσουν το εργατικό λαϊκό κίνημα. Μέχρι και δουλεμπορικά γραφεία διαμορφώνει, ώστε οι επιχειρηματίες να εξασφαλίζουν φτηνούς Έλληνες εργαζομένους, εργαζομένους με ελάχιστη αμοιβή και εξαθλιωμένους, όπως επίσης στηρίζει τα δουλεμπορικά γραφεία με αποκλειστικές νοσηλεύτριες και νοσηλευτές, Έλληνες και Ελληνίδες, με πολύ φτηνή αμοιβή. 
Κύριοι Βουλευτές, ο ναζισμός ηττήθηκε από την πάλη των λαών με καθοριστική συμβολή του Κόκκινου Στρατού και της εθνικής αντίστασης των λαών της Ευρώπης και του ελληνικού λαού. Οι απόγονοι των συνεργατών των Γερμανών κατακτητών, τα εγγόνια των ανθρώπων των ταγμάτων ασφαλείας δεν θα γίνουν αποδεκτοί, ό,τι και να κάνουν, από την εργατική τάξη και από τον ελληνικό λαό.
Η ναζιστική αντίληψη και πολιτική πρακτική, η δράση εγκληματικών συμμοριών απορρίπτεται από τους εργαζομένους, που δεν θα δεχτούν να δηλητηριάζεται η παιδική αγνότητα με το φασιστικό δηλητήριο. Έκαναν και συγκρίσεις. Αλήθεια, τα αετόπουλα τι έκαναν στην εαμική εθνική αντίσταση; Τα αετόπουλα συνέβαλαν στην πάλη του αγωνιζόμενου ελληνικού λαού και συνέβαλαν και αυτά τα παιδιά στο τσάκισμα, στη συντριβή του ναζισμού, όπως και οι πιονιέροι σε άλλες χώρες.
Θέλουμε για άλλη μία φορά να πούμε ότι η δράση των κομμουνιστών, του ΚΚΕ, στο εργατικό και ευρύτερα στο μαζικό λαϊκό κίνημα θα έχει αποφασιστική συμβολή, ώστε όπως τσακίστηκε ο ναζισμός στο Β΄ Παγκόσμιο Πόλεμο με την καθοριστική συμβολή –το ξαναλέμε- του Κόκκινου Στρατού, έτσι θα τσακιστεί και η όποια ναζιστική δράση, η οποία άρχισε να αναπτύσσεται από τη Χρυσή Αυγή.
Κύριε Υπουργέ, κυρίες και κύριοι Βουλευτές, σε χθεσινές δηλώσεις του επαίρεται ο Αναπληρωτής Υπουργός Υγείας ότι ο ΕΟΠΥΥ θα πετύχει εξοικονόμηση πάνω από 400 εκατομμύρια ευρώ με νέες κοστολογήσεις και κυρίως με περικοπές παροχών που ισχύουν από τις αρχές Δεκέμβρη, προφανώς του 2012. Δήλωσε ότι ο ΕΟΠΥΥ, με τη μέχρι τώρα δράση του, έδωσε ενθαρρυντικά αποτελέσματα. 
Το ίδιο ισχυριστήκατε και εσείς και ο κ. Λοβέρδος ο οποίος, ως Υπουργός στην Κυβέρνηση του ΠΑΣΟΚ, ήταν ο σημαιοφόρος σε μία αντιλαϊκή πολιτική, σε μία πολιτική περικοπών στον τομέα της υγείας, σε μία πολιτική αντιδραστικών αλλαγών. 
Αλήθεια, θεωρείτε ότι με την κατάργηση κάθε παροχής σε ασθενείς, σε άτομα με ειδικές ανάγκες, σε αναπήρους, σε ανθρώπους που έχουν πολύ μεγάλη ανάγκη επιβίωσης, θα έχετε ενθαρρυντικά αποτελέσματα; Ας τα δούμε πιο συγκεκριμένα. 
Μειώνετε τις πληρωμές για διαγνωστικές εξετάσεις, οι οποίες το τελευταίο διάστημα έχουν αυξηθεί κατά πολύ στα ιδιωτικά διαγνωστικά κέντρα. Και γιατί ενισχύθηκε το τελευταίο διάστημα ο ιδιωτικός τομέας; Έτσι ως έτυχε;
Κύριε Υπουργέ, υποβαθμίσατε και απαξιώσατε τα πολυϊατρεία του ΙΚΑ. Σήμερα όλα αυτά υπολειτουργούν. Πού θα πάει ο κόσμος; Πώς θα μπορέσει να αντιμετωπίσει σημαντικές ανάγκες για την υγεία του; Προετοιμάζεστε για περικοπές σε φυσικοθεραπείες, στο επίδομα τοκετού, στη μεταφορά νεφροπαθών, στην προμήθεια ακόμα και γυαλιών, καθώς και σε άλλες παροχές. 
Την ίδια στιγμή, αναπτύσσεται όλη αυτή η αντεργατική, αντιλαϊκή πολιτική, όπου μειώνονται τα μεροκάματα, οι μισθοί, οι συντάξεις. Επιβάλλετε συνεχώς φόρους και χαράτσια. Πώς θα μπορέσει να ανταποκριθεί η εργατική λαϊκή οικογένεια στις ανάγκες υγείας; Συνεχίζετε και εκεί τις περικοπές. 
Τα τελευταία τρία-τέσσερα χρόνια, τι είναι αυτό που λένε όλοι οι Υπουργοί και όλες οι κυβερνήσεις και της Νέας Δημοκρατίας και του ΠΑΣΟΚ και της προηγούμενης συγκυβέρνησης και της σημερινής συγκυβέρνησης; Τι λέτε; «Δεν θα πάρουμε άλλα μέτρα, δεν θα έχουμε άλλους φόρους». Και τελικά καθημερινά κόβετε χαράτσια, καθημερινά δημιουργείτε μία ασφυκτική κατάσταση στην εργατική λαϊκή οικογένεια. 
Ένα τέταρτο ζήτημα είναι το εξής: Αυτή η λογιστική λογική στην παροχή υπηρεσιών υγείας, κατά την άποψή μας, είναι όχι απλά αντιλαϊκή, αλλά είναι απάνθρωπη. Είναι εγκληματική πολιτική. Είναι μία πολιτική που καταδικάζει εργάτες, ανέργους, πλατιά λαϊκά στρώματα στην αντιμετώπιση της υγείας και της ζωής τους με τρόπο, που φθάνει πια στα όρια της επιβίωσης. 
Δίνετε μία εικόνα ότι το δημόσιο σύστημα υγείας, τα δημόσια νοσοκομεία και ιδρύματα λειτουργούν άψογα. Πού το βλέπετε αυτό; Σε ποια χώρα ζείτε; Αυτή η αντεργατική, αντιλαϊκή πολιτική, είναι επικίνδυνη. Είναι επικίνδυνη, γιατί οδηγεί στην εξαθλίωση πλατιά λαϊκά στρώματα. Αυτή η εξαθλίωση, η φτώχεια και η ανεργία –οι ιατροί το γνωρίζουν πολύ καλά- επιδεινώνουν συνεχώς την κατάσταση της υγείας των λαϊκών στρωμάτων. Αυτή η πολιτική σας οδηγεί στο λουκέτο –αφού τα υποβαθμίσατε- τα πολυϊατρεία του πρώην ΙΚΑ. 
Εμείς για άλλη μια φορά, θέλουμε να καλέσουμε όλους τους εργαζομένους και από αυτό το Βήμα, να συνεχίσουν τον αγώνα τους ενάντια σε αυτήν την αντιλαϊκή πολιτική στον τομέα της υγείας. Αυτή η πολιτική εξαθλιώνει και συνιστά μέγα κίνδυνο. 
Αγωνίζονται σήμερα στα νοσοκομεία, στα νοσηλευτικά ιδρύματα, οι υγειονομικοί, ιατροί, νοσηλευτές, το υπόλοιπο προσωπικό. Γι’ αυτό εμείς τους καλούμε να συντονίσουν την πάλη τους με το ευρύτερο εργατικό, λαϊκό κίνημα, για δωρεάν αναβαθμισμένη ποιοτικά, παροχή υγείας για τα πλατιά, λαϊκά στρώματα. 
Είπατε, κύριε Υπουργέ, στην τοποθέτησή σας ότι δεν υπάρχει κίνδυνος για την υγεία. Αφού επαινέσατε τους υγειονομικούς –ιατρούς και νοσηλευτές- στα δημόσια νοσοκομεία, διαβεβαιώσατε από το Βήμα της Βουλής ότι δεν υπάρχει κίνδυνος. Δεν μπορούν σε καμμία περίπτωση οι ηρωικές προσπάθειες πάρα πολλών εργαζομένων να καλύψουν τα τεράστια κενά. 
Πριν λίγο καιρό αναγνωρίζατε και εσείς αυτά τα τεράστια κενά, όπως και κατά καιρούς όλοι οι προηγούμενοι Υπουργοί Υγείας αναγνώριζαν τα κενά, τις ελλείψεις –πρωτίστως- του νοσηλευτικού προσωπικού, που συνεχώς μειώνεται. Οι σημερινές εφημερίδες γράφουν ότι συνιστούν κίνδυνο οι μειώσεις του νοσηλευτικού προσωπικού στη δημόσια υγεία. Χρειάζεται, κατά την άποψή μας, να καλυφθούν τα τεράστια κενά στα δημόσια νοσοκομεία. Μην κρύβεστε πίσω από την κρίση, μην κρύβεστε πίσω από την τρόικα. 
Ο ιδιωτικός τομέας υγείας είναι αυτός που πιέζει και είναι αυτός που ενισχύεται από όλες τις κυβερνήσεις. Και ο ιδιωτικός τομέας της υγείας, οι μεγάλες επιχειρήσεις της υγείας είναι αυτές που έχουν διπλάσιο και τριπλάσιο ποσοστό κέρδους από οποιαδήποτε άλλη επιχειρηματική δραστηριότητα. Εμείς επιμένουμε ότι πρέπει να γίνουν μαζικές προσλήψεις νοσηλευτών, νοσηλευτριών και γιατρών. 
Τέλος όλα τα στοιχεία, κύριε Υπουργέ, τονίζουν και επισημαίνουν ότι όχι μόνο υπάρχει κίνδυνος για τη λαϊκή υγεία, αλλά μέρα με τη μέρα αυτή η αντιλαϊκή σας πολιτική θα οδηγήσει –πολύ φοβούμαστε γι’ αυτό- σε ανεπίστρεπτες καταστάσεις. 
Εμείς δεν θα μείνουμε με σταυρωμένα χέρια. Θα αγωνιστούμε, ως ΚΚΕ, με όσες δυνάμεις έχουμε, μαζί με το εργατικό λαϊκό κίνημα, για την ανατροπή συνολικά αυτής της εφαρμοζόμενης αντιλαϊκής πολιτικής της Ευρωπαϊκής Ένωσης των μονοπωλίων, για την οποία έχουν συνευθύνη όλες οι πολιτικές δυνάμεις, που πιστεύουν ότι είναι μονόδρομος η πολιτική της. 
Ευχαριστώ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"92702"," Ευχαριστούμε, κύριε Χαλβατζή. 
Το λόγο έχει η Κοινοβουλευτική Εκπρόσωπος της Νέας Δημοκρατίας κ. Σοφία Βούλτεψη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92703"," Ευχαριστώ, κυρία Πρόεδρε.
Κυρίες και κύριοι συνάδελφοι, πραγματικά εντυπωσιάζομαι κάθε φορά που σ’ αυτήν τη χώρα και σ’ αυτήν την Αίθουσα, με διάφορες αφορμές, ακούω πολίτες και πολιτικούς της χώρας να γίνονται υμνητές της Τουρκίας, επειδή πρέπει να κάνουν αντιπολίτευση στην εκάστοτε κυβέρνηση. 
Άκουσα τον προλαλήσαντα κ. Κουρουμπλή, Κοινοβουλευτικό Εκπρόσωπο του ΣΥΡΙΖΑ, να λέει ότι αισθάνθηκε ντροπή, γιατί βρέθηκε στην Τουρκία και εκεί του είπαν ότι όλοι οι πολίτες της Τουρκίας είναι ασφαλισμένοι. Οι φυλακές της Τουρκίας είναι γεμάτες. 
Πώς τα σκέφτεστε όλα αυτά και τα λέτε; Προσπαθείτε πολύ; Ποιοι είναι ασφαλισμένοι; Με τι μεροκάματα δουλεύουν στην Τουρκία; Υπάρχει συνδικαλισμός στην Τουρκία; Όχι. Απαγορεύεται. Υπάρχουν συλλογικές συμβάσεις στην Τουρκία; Όχι. Δεν υπάρχει τίποτα. 
Οι φυλακές τους είναι γεμάτες. Στα βορειοανατολικά τους σύνορα σκοτώνονται οι στρατιώτες τους, τα νιάτα τους, και τους φέρνουν στο τζαμί και τους λένε μια ευχή και στη μάνα που κλαίει, λένε «τράβα σπίτι σου, πέθανε για την πατρίδα».
Ποια χώρα είναι αυτή την οποία υμνείτε κάθε τόσο; Σε ποιες συνθήκες; Κάθε τόσο λέτε «Πήγα στην Τουρκία και άκουσα αυτό».","ΣΟΦΙΑ ΒΟΥΛΤΕΨΗ",73
"92704"," Για τις φυλακές της Τουρκίας λέμε;","ΒΑΣΙΛΕΙΟΣ ΚΥΡΙΑΚΑΚΗΣ",264
"92705"," Αυτό ακούμε συνέχεια: «Πήγα στην Τουρκία και άκουσα αυτό και εντυπωσιάστηκα».","ΣΟΦΙΑ ΒΟΥΛΤΕΨΗ",73
"92706"," Όχι κάθε τόσο.","ΑΝΔΡΕΑΣ ΞΑΝΘΟΣ",372
"92707"," Τώρα, λοιπόν, πήγατε στην Τουρκία και είδατε ότι είναι ασφαλισμένοι όλοι. Ποιοι; Αυτοί που είναι ακόμη στα κοντέινερ από τους σεισμούς του 1999; Αυτοί είναι όλοι ασφαλισμένοι, ναι!","ΣΟΦΙΑ ΒΟΥΛΤΕΨΗ",73
"92708"," Τι είναι αυτά που λέτε;","ΑΝΔΡΕΑΣ ΞΑΝΘΟΣ",372
"92709"," Αγαπητοί συνάδελφοι, δεν είναι ωραίο αυτό. Αυτά μεταδίδονται και έξω. Κάθε φορά που επισκέπτεσθε την Τουρκία έρχεστε χαρούμενοι εδώ.","ΣΟΦΙΑ ΒΟΥΛΤΕΨΗ",73
"92710"," Για την κατάσταση στην Ελλάδα θα μας πείτε;","ΑΝΔΡΕΑΣ ΞΑΝΘΟΣ",372
"92711"," Σας παρακαλώ, αφήστε να ξέρουμε κάτι άλλο. Εκτός αν, βέβαια, επειδή πηγαίνουν άσχετοι άνθρωποι στην Τουρκία, δεν ξέρουν τις συνθήκες της χώρας, πάνε εκεί, βλέπουν έναν γραφειοκράτη, τους λέει «εδώ είναι όλα ωραία, είμαστε όλοι ασφαλισμένοι, τρώμε και πίνουμε και την Άρτα φοβερίζουμε».","ΣΟΦΙΑ ΒΟΥΛΤΕΨΗ",73
"92712"," Δεν ντρέπεστε λίγο;","ΑΝΔΡΕΑΣ ΞΑΝΘΟΣ",372
"92713"," Μην τα μεταφέρετε αυτά…","ΣΟΦΙΑ ΒΟΥΛΤΕΨΗ",73
"92714"," Βλέπουν πολλά τουρκικά σήριαλ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"92715"," Είναι και τα τουρκικά σήριαλ, ναι.
Μην τα μεταφέρετε αυτά στην ελληνική κοινωνία. Στο τέλος θα θέλουμε να μεταναστεύσουμε στην Τουρκία, έτσι ωραία που μας την παρουσιάζετε κάθε τόσο.
Δεύτερον, εντυπωσιάζομαι επίσης που πολιτικοί…","ΣΟΦΙΑ ΒΟΥΛΤΕΨΗ",73
"92716"," Μα, τι είναι αυτά που λέτε;","ΑΝΔΡΕΑΣ ΞΑΝΘΟΣ",372
"92717"," Αφήστε με να μιλήσω. Δεν θέλω να ακούω τίποτε από κάτω.","ΣΟΦΙΑ ΒΟΥΛΤΕΨΗ",73
"92718"," Σας παρακαλώ, κύριοι συνάδελφοι!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92719"," Θα πρέπει να ντρέπεστε εσείς που γίνεστε κάθε τόσο υμνητές της Τουρκίας. Ο Κοινοβουλευτικός σας Εκπρόσωπος το έκανε πριν από λίγο. Πήγε, λέει, στην Τουρκία και ντράπηκε για την Ελλάδα. Δεν πάει μέχρι το Ιμραλί, δεν πάει μέχρι τις φυλακές, όπου είναι όλοι οι δημοσιογράφοι μέσα; Ντράπηκε για την Ελλάδα, για το ασφαλιστικό σύστημα της Τουρκίας; Αρκετά, λοιπόν!
Δεύτερον, εντυπωσιάζομαι, επίσης, με πολιτικούς που έχουν υπηρετήσει σε αυτήν τη χώρα και δεν είναι από παρθενογένεση, όπως ο κ. Κουρουμπλής -πόσες φορές θα το λέω, δηλαδή, κάθε φορά που ανεβαίνω στο Βήμα;- που ήταν Γενικός Γραμματέας Πρόνοιας. Πνίγεται από την οργή του κάθε τόσο για όλα αυτά τα οποία δεν διορθώθηκαν στη χώρα. Δηλαδή, πότε θα διορθώνονταν; Κατόπιν χρεοκοπίας, βέβαια, όλοι μπορούμε να πνιγόμαστε από την οργή μας.
Όσο για το νομοσχέδιο, νομίζω ότι ο Υπουργός ήταν σαφής. Όλοι καταλαβαίνουμε ότι αυτά πρέπει να ρυθμιστούν, ότι υπάρχουν προβλήματα και ότι είναι εξαιρετικά επείγον.
Για τα άλλα τα οποία ψηφίζονται, πλην μιας τροπολογίας η οποία απεσύρθη και σχετίζεται με το ΤΑΙΠΕΔ, αγαπητοί συνάδελφοι, η χώρα έχει κάνει ορισμένες επιλογές. Αυτές τις επιλογές τις έχει κάνει μέσω της Κυβέρνησής της. Αυτή η Κυβέρνηση έχει εκλεγεί. Έχουν γίνει δύο εκλογές σε αυτήν τη χώρα. Αν δεν τις αναγνωρίζετε, πείτε το μας να δούμε. Όμως, εδώ υπάρχει η δεδηλωμένη.
Άρα, λοιπόν, η επιλογή της Κυβέρνησης είναι αυτήν τη στιγμή ότι πρέπει και επενδύσεις να γίνουν και αποκρατικοποιήσεις να γίνουν. Σχετίζονται οι επιλογές της χώρας, δηλαδή, της Κυβέρνησης, με την ανάγκη ύπαρξης επενδύσεων και διευκόλυνσης των επενδύσεων. Τι το περίεργο, δηλαδή, ότι έρχεται μία τροπολογία, διότι υπάρχει μια συμφωνία και πρέπει να λειτουργήσει το λιμάνι σε σχέση με μια εταιρεία; Δεν έχουμε αποφασίσει γι’ αυτό;
Υπάρχουν, βέβαια, ενστάσεις που ακούγονται από συναδέλφους κατά καιρούς και βεβαίως και εγώ συμφωνώ ότι πρέπει να συζητούνται πιο πολύ τα θέματα όσον αφορά τις πράξεις νομοθετικού περιεχομένου, γιατί μπορεί να βελτιώνονται και με αυτό τον τρόπο. Όμως, δεν μπορεί αυτή η λογική να αποτελεί μόνιμη, βασική τροχοπέδη για να μη γίνεται τίποτε σε αυτήν τη χώρα. Κάποια κόμματα έχουν δομική διαφωνία. Δεν θέλουν καμμία αποκρατικοποίηση. Σεβαστό.
Εδώ, όμως, υπάρχει μία δεδηλωμένη που λέει ότι θα προχωρήσει σε αποκρατικοποιήσεις. Άρα, λοιπόν, δεν αντιλαμβάνομαι τι είναι όλη αυτή η ιστορία και τι σημαίνει ονομαστική ψηφοφορία. Ότι αμφισβητείται ξανά η δεδηλωμένη; Τι; Ότι θα γίνει ονομαστική και θα έλθουν Βουλευτές της συγκυβέρνησης και δεν θα ψηφίσουν; Τι σημαίνουν όλα αυτά;
Εδώ είχε γίνει πράξη νομοθετικού περιεχομένου για τις περίφημες ΔΕΚΟ, όπου είχαμε διάφορα golden boys που τελικά έριχναν έξω τις επιχειρήσεις, δανείζονταν στο όνομα του ελληνικού λαού με κρατικές εγγυήσεις. Το μόνο που έκαναν ήταν να αυξάνουν τους μισθούς τους και μετά έπαιρναν και μια νομοθετική ρύθμιση και τους απήλλασσε. Αυτό θέλετε να συνεχιστεί; Όμως, έγινε και τότε φασαρία, όταν αποφασίστηκαν κυρώσεις γι’ αυτόν ο οποίος δεν κάνει σωστά τη δουλειά του και υπάρχουν αποκλίσεις στους προϋπολογισμούς των ΔΕΚΟ και ακόμη κυρώσεις που σχετίζονται με την ίδια τη μείωση των αποδοχών τους, την κατάργηση των αποδοχών τους ή και την έκπτωσή τους από τα αξιώματά τους.
Εν πάση περιπτώσει, απ’ ό,τι κατάλαβα και την προηγούμενη Κυριακή που ο κ. Τσίπρας έδωσε μια συνέντευξη στη «REAL NEWS», δεν μας λέει ξεκάθαρα ποιες από αυτές τις επιχειρήσεις ο ΣΥΡΙΖΑ θα επαναφέρει στο δημόσιο οψέποτε έλθει στην εξουσία. Λέει «όσες χρειάζονται». Ποιες χρειάζονται; Δεν μας το λέει ξεκάθαρα, γιατί ξέρετε ότι την επομένη των εκλογών έρχεται ο λογαριασμός. Δεν είναι δυνατόν να επιστρέψει τα χρήματα από μια αποκρατικοποίηση η οποία έχει γίνει και έτσι δεν γίνεται αυτό το οποίο λέτε προεκλογικά.
Γι’ αυτό άλλωστε, επειδή υπάρχουν πάρα πολλές ανακολουθίες -δεν ξέρουν πόσο είναι ο κατώτατος μισθός, πόσο πρέπει να πάει μετά κ.λπ.- γίνεται και αυτό. Ρωτάει ο δημοσιογράφος τον κ. Τσίπρα: «Ποιες επιχειρήσεις από αυτές που θα αποκρατικοποιηθούν θα επιστρέψετε στο δημόσιο;» και ο κ. Τσίπρας απαντά: «Όσες χρειάζονται για τις ανάγκες του δημοσίου». Άρα, λοιπόν, θα πει μετά τις εκλογές «αυτή δεν θεωρούμε ότι χρειαζόταν για τις ανάγκες του δημοσίου» και τελειώνει η υπόθεση.
Διερωτήθηκε ο κ. Κουρουμπλής γιατί γίνονται όλα αυτά και επενδύσεις δεν υπάρχουν. Μα, πώς να υπάρξουν επενδύσεις, όταν σήμερα το αυτονόητο, δηλαδή, μία επένδυση, για την οποία έχουμε συμφωνήσει όλοι, ερχόμαστε εδώ για να την ψηφίσουμε με κατεπείγοντα τρόπο και δεν την ψηφίζετε; Δηλαδή, πώς θα γίνουν επενδύσεις, όταν συμβαίνουν όλα αυτά; Είμαστε, δηλαδή, σε μία χώρα, που στο κάτω-κάτω -θα το ξαναπώ- λέμε συνεχώς «θα μας πάρουν το χρυσό μας, θα μας πάρουν τα πετρέλαιά μας, θα μας πάρουν τις παραλίες μας, θα μας πάρουν τα νησιά μας». Όλα θα μας τα πάρουν και εμείς θα κοιτάμε. «Θα μας πάρουν την ΑΟΖ μας». Ακούμε τώρα ότι θα μοιραστεί η ΑΟΖ μας.
Πώς θα γίνουν επενδύσεις; Θα έρθουν και θα πουν «σας παρακαλούμε, μας επιτρέπετε να επενδύσουμε;». Εδώ έχετε πετύχει να γίνει απεργία στο μετρό της Θεσσαλονίκης που δεν υπάρχει. Αυτό πρώτη φορά συμβαίνει, να μην υπάρχει κάτι και οι εργαζόμενοί του να απεργούν για όταν θα υπάρξει.
Θα ήθελα να αναφερθώ τώρα σε ένα άλλο θέμα, σχετικά με τις αποκλειστικές νοσοκόμες και θέλω αυτό να το λάβει σοβαρά υπ’ όψιν του ο Υπουργός. Προφανώς απαιτείται να μπει τάξη. Δεν είναι τα νοσοκομεία μας «μπάτε, σκύλοι, αλέστε και αλεστικά μη δώσετε». Δεν πρέπει να ενισχύεται η παράνομη εργασία. Πλην, όμως, εδώ υπάρχει μία τρομερή πραγματικότητα: Το οκτάωρο μίας αποκλειστικής νοσοκόμας είναι 78 ευρώ, ακατέβατα. Δεν έχει μειωθεί ούτε κατά 1 ευρώ. Εδώ δεν υπάρχει κατώτατος μισθός. Επίσης, υπάρχει κλειστό επάγγελμα. Το ποσόν ορίζεται από το Σύλλογο.
Άρα, λοιπόν, εδώ -γιατί δεν πρόκειται, φυσικά, για πίεση της Χρυσής Αυγής, δεν το συζητούμε- μπορεί να πρόκειται για πίεση μίας συντεχνίας. Διότι όποιος έχει μπει σε νοσοκομείο και έχει πάει εκεί τον ηλικιωμένο του, το παιδί του, τον άντρα του, τη γυναίκα του, δεν μπορεί να δώσει 3 επί 80, δηλαδή, 240 ευρώ την ημέρα. Αυτό δεν υπάρχει.
Όταν νομοθετούμε, δεν νομοθετούμε για μια ιδανική χώρα. Άκουσα τη Χρυσή Αυγή να λέει ότι είναι κακοπληρωμένοι. Μα, πώς να πάω στους καλοπληρωμένους; Πώς θα τους πληρώσεις; Δεν γίνεται. Άρα, λοιπόν, οι άνθρωποι αναγκαστικά καταφεύγουν σε αυτές τις λύσεις, γιατί δεν μπορούν να σιτίσουν τον ηλικιωμένο ή να τον εξυπηρετήσουν, όταν είναι ξαπλωμένος και το βράδυ θέλει να πάει στην τουαλέτα. Τα έχουμε ζήσει αυτά. Το Σαββατοκύριακο πάει 350 ευρώ. Δηλαδή, εδώ πρέπει να ξοδευτεί μία περιουσία, εάν ένας άνθρωπος μπει στο νοσοκομείο για δέκα-δεκαπέντε ημέρες. Άρα, λοιπόν, εδώ υπάρχει ένα ζήτημα. Θα μπορεί να καθίσει ο σύζυγος, η σύζυγος, το παιδί ή θα αρχίσουν να λένε: «Α, εδώ πρέπει να είμαστε εμείς. Τρία οκτάωρα την ημέρα θα κάνουμε.»;
Δεύτερον, υπάρχει μία νόμιμα απασχολούμενη στο σπίτι η οποία φυλάει τον παππού, έτσι κι αλλιώς. Μπορεί να καλύψει ένα οκτάωρο, εάν προσκομίσει το εργόσημο, ότι είναι νόμιμη. Υπάρχουν αποδεικτικά της νομιμότητας. Δεν είναι ανάγκη να είναι ένας οποιοσδήποτε ο απασχολούμενος στο σπίτι. Εάν είναι νόμιμος, γιατί όχι; Διότι το 80 ευρώ το οκτάωρο δεν παίζει. Αδύνατον! Αυτό βγαίνει μόνο εάν το κράτος έχει τόσο πολλούς νοσηλευτές, που ο άρρωστος εκεί που είναι, πατάει το κουμπί και έρχονται τρέχοντας. Αυτό δεν γίνεται στις σημερινές συνθήκες. Έχουμε πρόβλημα Όποιος πάει στο νοσοκομείο βλέπει τους νοσηλευτές και τους γιατρούς να τρέχουν πάνω-κάτω και να μην προλαβαίνει κανείς κανέναν. Σκεφτείτε ένα νοσοκομείο, μία κλινική να έχει μέσα τριάντα ανθρώπους μεγάλης ηλικίας, με εγκεφαλικό. Τι θα γίνει; Πώς θα τα βγάλουν πέρα; Θα πέφτουν από τα κρεβάτια;
Αυτά τα λέω, επειδή θα τα εξειδικεύσετε τα θέματα. Θεωρώ ότι είναι ένα επάγγελμα που έχει παραμείνει κλειστό και ορίζεται από το σύλλογο η αμοιβή. Δεν υπάρχει ανταγωνισμός. Κάποιος μπορεί να θέλει να πάει να δουλέψει με 50 ευρώ. Δεν το καταλαβαίνω αυτό το πράγμα. Στον καιρό της τρόικας πρέπει να βρίσκουμε και τέτοιες ρυθμίσεις.
Το λέω αυτό, κύριε Υπουργέ -και τελειώνω με αυτό- γιατί πρέπει να μάθουμε όλους τους κατώτατους μισθούς, να ξέρει και ο κ. Τσίπρας τι θα επαναφέρει. Διότι, άμα δεν έχει να επαναφέρει μισθό στις αποκλειστικές νοσοκόμες, μπορεί να τους δώσει ακόμα περισσότερα και να πεθάνουν όλοι οι παππούδες και οι γιαγιάδες.
Ευχαριστώ πολύ, κύριοι συνάδελφοι.
(Χειροκροτήματα από την πτέρυγα της Νέας Δημοκρατίας)","ΣΟΦΙΑ ΒΟΥΛΤΕΨΗ",73
"92720"," Ευχαριστούμε, κυρία Βούλτεψη. 
Η κ. Εύη Χριστοφιλοπούλου, Κοινοβουλευτική Εκπρόσωπος του ΠΑΣΟΚ, έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"92721"," Ευχαριστώ, κυρία Πρόεδρε.
Αισθάνομαι την ανάγκη να ξεκινήσω από τα κοινοβουλευτικά, τα του οίκου μας. 
Αισθάνομαι την ανάγκη να πω, κύριε Υπουργέ, ότι παρεσχέθη ήδη βεβαίως και από τον εισηγητή μας η θετική ψήφος, αλλά τα κατεπείγοντα νομοσχέδια θα πρέπει να έρχονται με εξαιρετική φειδώ. Θέλω να σας παρακαλέσω και εσάς προσωπικά να μεταφέρετε στο Υπουργικό Συμβούλιο και στον Πρωθυπουργό αυτήν την παράκληση εκ μέρους μας. Απ’ ό,τι βλέπω, εκφράζω αυτήν τη στιγμή και τους προηγούμενους δυο ομιλητές –άκουσα και την κ. Βούλτεψη- που με διαφορετικό τόνο και με διαφορετική απόχρωση εκφράζουν το ίδιο πράγμα. Αυτό είναι το ένα θέμα.
Δεύτερον, όσον αφορά τις τροπολογίες, αυτές είναι καλό να μην έρχονται το βράδυ της προηγούμενης. Είδαμε, μελετήσαμε τον επείγοντα χαρακτήρα και τον κατανοούμε, όμως είναι καλό να υπάρχει…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92722"," Τι εννοείτε; Να μην έχουν …","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"92723"," Όχι. Να έρχονται πιο μπροστά. Με κατανοείτε. Είναι αυτονόητο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92724"," Αστειευόμαστε φυσικά.","ΣΟΦΙΑ ΒΟΥΛΤΕΨΗ",73
"92725"," Το ξέρω. Θέλω, όμως, να πω ότι υπάρχει και η μέθοδος λίγες μέρες πριν να γίνεται και ένα τηλεφώνημα, όταν πραγματικά υπάρχει κάτι κατεπείγον. Πρώτον, αυτό πρέπει να γίνεται με φειδώ και, δεύτερον, όταν γίνεται, κάντε τον κόπο, κύριε Υπουργέ, κάποιος από την πολιτική ηγεσία του Υπουργείου να πάρει ένα τηλέφωνο έναν-έναν τα κόμματα, τους γραμματείς, τους Κοινοβουλευτικούς Εκπροσώπους ή τους εισηγητές κατά  περίπτωση και να ενημερώσει για την ουσία. Έτσι θα προσφέρει και την υπηρεσιακή ενημέρωση που έχει το Υπουργείο, που εμείς οι Βουλευτές δεν μπορούμε να την έχουμε με την ίδια ταχύτητα, προκειμένου στις πραγματικά κατεπείγουσες περιπτώσεις να υπάρχει η συνδρομή μας όσο το δυνατόν πληρέστερα.
Βεβαίως, δεν υπάρχει περίπτωση –πέραν της ουσίας, η οποία ήταν απαράδεκτη και το συμφωνήσαμε αυτό την άλλη φορά- να υπάρχει τροπολογία σε κύρωση. Αυτό δεν γίνεται δεκτό. Αφορά και τις πράξεις νομοθετικού περιεχομένου, στις οποίες αναφέρθηκε και η κ. Βούλτεψη. Όμως, θέλω και εγώ να τονίσω για άλλη μια φορά, καθώς βλέπω ότι πλέον έχει σταματήσει, ότι αυτό μπορεί να γίνεται μόνο σε περίπτωση που έχουμε προαπαιτούμενα και μόνο αν σχετίζονται με εξαιρετικά επείγουσες ανάγκες που αφορούν τα εθνικά ζητήματα –τη μη χρεοκοπία της χώρας, την τήρηση του προγράμματος και των συμφωνηθέντων- και με εξαιρετική φειδώ. 
Οι αρχές, οι κανόνες, ο σεβασμός στη δημοκρατία και η τήρησή τους είναι το μεγάλο μας εργαλείο, με το οποίο μπορούμε να υπερβούμε την κρίση. Τα οικονομικά εργαλεία, οι επενδύσεις, έχουν να κάνουν με την οικονομία. Εδώ μέσα πρέπει να τηρούμε αρχές και κανόνες, αλλιώς η δημαγωγία, ο λαϊκισμός, οι κορώνες χωρίς καμμία ουσία θα πρυτανεύσουν. Πρέπει, λοιπόν, να είμαστε συγκεκριμένοι σ’ αυτά που λέμε. 
Επειδή, μάλιστα, άκουσα με θλίψη, αλλά και με θυμηδία, το νυν Κοινοβουλευτικό Εκπρόσωπο του ΣΥΡΙΖΑ και πρώην Βουλευτή του ΠΑΣΟΚ να λέει διάφορα, το μόνο που έχω να πω είναι ότι όπως ο κ. Κουρουμπλής είδε φως και μπήκε στο ΠΑΣΟΚ, έτσι ακριβώς είδε φως και μπήκε και στο ΣΥΡΙΖΑ. Τίποτε άλλο. 
Όσον αφορά τις επενδύσεις, το μόνο που έχω να πω στην Αξιωματική Αντιπολίτευση είναι αυτό που είπε ο κ. Βενιζέλος στον κ. Τσίπρα. Υπάρχει μια επένδυση την οποία να στηρίξατε; Ακόμα και οι σημερινές τοποθετήσεις σας στις προηγούμενες κυρώσεις ήταν τοποθετήσεις που πρόσθεταν γραφειοκρατία στις επενδύσεις. Βεβαίως, ξέχασα ότι στηρίξατε μία του ανιψιού Άκερμαν, όπως νομίζω. Θα το δείτε και θα μας το πείτε. Αυτά και άλλα τινά περί πατριωτισμού, διότι εθίγησαν και αυτά. 
Μιλήσαμε και κλάψαμε πολύ και δημαγωγικά πάλι για τα προβλήματα του ελληνικού λαού, για τον πόνο, για τη δυσκολία της κρίσης. Τι προτείναμε, όμως; Να ασφαλιστούμε όλοι, να ανέβουν οι μισθοί, να ανέβουν όλα; Ναι, θα το πω άλλη μια φορά: «Δει δη χρημάτων, ω άνδρες Αθηναίοι και άνευ τούτων ουδέν εστί γενέσθαι των δεόντων», δηλαδή δεν μπορεί να γίνει τίποτα αν δεν υπάρχει σοβαρή χρηματοδότηση. Διώχνετε τις επενδύσεις. Δεν μας λέτε τι θα κάνετε με την οικονομία. Όλα τα άλλα τα ακούω βερεσέ. Είναι κούφια λόγια, κούφια κλάματα. 
Θα αναφερθώ τώρα στο νομοσχέδιο, κύριε Υπουργέ, και θα ήθελα να κάνω δυο-τρεις επισημάνσεις, γιατί τα είπε όλα ο εισηγητής μας κ. Κεδίκογλου. 
Θέλω μόνο να κάνω μια επισήμανση σε ό,τι αφορά το άρθρο 1. Προφανώς είναι μια θετική ρύθμιση, διότι επιτρέπει την απόσβεση των αμοιβαίων απαιτήσεων με συμψηφισμό, χωρίς τις περιπλοκές που θα δημιουργούσε και για τις δυο πλευρές η αναγκαστική είσπραξη των ληξιπρόθεσμων απαιτήσεων. Δίνει μια ανάσα στον ΕΟΠΥΥ. Είναι μια ρύθμιση, την οποία μπορούμε να στηρίξουμε. 
Όμως, θέτω ένα γενικότερο ζήτημα με αφορμή αυτήν τη ρύθμιση και αυτό είναι η πρόβλεψη της δυνατότητας συμψηφισμού απαιτήσεων που έχουν ιδιώτες έναντι του δημοσίου και των νομικών τους προσώπων, για να μπορούν και οι ίδιοι να αποσβέσουν τις δικές τους απαιτήσεις. Πρέπει, δηλαδή, να υπάρχει η σχέση της αμοιβαιότητας, γιατί ό,τι ισχύει για τις οφειλές των ιδιωτών προς το δημόσιο, πρέπει βεβαίως να ισχύει και για τις οφειλές του δημοσίου προς τους ιδιώτες. Είναι αντιφατικό και ενδεχομένως πολύ καταχρηστικό το δημόσιο ή άλλα νομικά πρόσωπα να απαιτούν την άμεση εκπλήρωση των οφειλών των ιδιωτών έναντί τους και την ίδια στιγμή –συχνά και με την απειλή ποινικών κυρώσεων- να  καθυστερούν την εκπλήρωση των δικών τους υποχρεώσεων. 
Στην περίοδο της κρίσης αυτά τα προβλήματα γίνονται οξύτερα. Η έλλειψη ρευστότητας δημιουργεί πολύ μεγάλα προβλήματα στους πολίτες και στις επιχειρήσεις. Νομίζω, λοιπόν, ότι πρέπει να σκεφθούμε στο πλαίσιο της τρικομματικής Κυβέρνησης, γιατί –παρ’ ότι αυτή η καταχρηστική ιστορία δεν αφορά μόνο την παρούσα ρύθμιση, την οποία είπα ότι θα ψηφίσουμε για να διευκολύνουμε τον ΕΟΠΥΥ και συνολικά το σύστημα των νοσοκομείων και των ιδιωτών που εμπλέκονται στο χώρο της υγείας, προμηθευτών και άλλων ιδιωτικών φορέων- αυτή η ρύθμιση αφορά μια πάγια δραστηριότητα του ελληνικού δημοσίου, η οποία ταμειακώς συμφέρει το δημόσιο, αλλά δημιουργεί στους πολίτες την αίσθηση της αδικίας. 
Ξέρετε, βέβαια, ότι αυτή η αίσθηση της αδικίας στους πολίτες ευνοεί και τη φοροδιαφυγή, δηλαδή τη στάση και την αντίληψη του πολίτη «και εγώ θα αποφύγω το φόρο», «και εγώ θα κοιτάξω πώς να κλέψω και να μην πληρώσω», όπως και το κίνημα «Δεν πληρώνω». Αυτή η διαχρονική καταχρηστικότητα του δημοσίου διατηρεί όλες αυτές τις στάσεις και τις αντιλήψεις. Θα πρέπει, λοιπόν, να δούμε με πολλή προσοχή πώς μπορούμε να αντιστρέψουμε τα πράγματα σε συνεργασία με τα αρμόδια Υπουργεία και τα κόμματα που συγκροτούμε αυτήν την Κυβέρνηση. 
Όσον αφορά στις σκέψεις που ετέθησαν για τις αποκλειστικές νοσοκόμες, θέλω να προτείνω κάτι άλλο. Κατανοώ ότι οι προσλήψεις –και έτσι πρέπει να είναι- είναι πολύ λίγες. Όμως, κύριε Υπουργέ, πριν από λίγα χρόνια, τρεις χιλιάδες εκπαιδευτικοί γύρισαν στις τάξεις. Γνωρίζω ότι τώρα στο Υπουργείο Παιδείας γίνεται μια προσπάθεια οι αποσπασμένοι εκπαιδευτικοί –είναι και ο κ. Παπαθεοδώρου εδώ- να επιστρέψουν στις τάξεις. 
Θα ήθελα, λοιπόν, να σας υπενθυμίσω ότι υπάρχουν πάρα πολλοί εδώ και εκεί στο δημόσιο, είτε μεταταγέντες είτε απλοί αποσπασθέντες νοσηλευτές και νοσηλεύτριες κατά καιρούς. Μήπως είναι ώρα να γυρίσουν πίσω στα νοσοκομεία; Μήπως είναι ώρα τώρα να το κάνετε και σε συνεργασία και γρήγορα με το Υπουργείο Διοικητικής Μεταρρύθμισης; Αυτό θα δώσει ανάσα στα νοσοκομεία. Μπορεί να γίνει αυτό. Έχει γίνει κατά κόρον στην εκπαίδευση και πρέπει να γίνει και στην υγεία, διότι και στην υγεία υπάρχουν νοσηλευτές και νοσηλεύτριες που έχουν αποφύγει να κάνουν τη δουλειά που είναι πιο βαριά. Όμως, είναι μια δουλειά προσφοράς. Είναι μια δουλειά που είναι δίπλα στον ασθενή, δίπλα στην οικογένεια, μια πολύ ουσιαστική δουλειά. Δεν τη βλέπουν, όμως, έτσι και  προτιμούν τη δουλειά γραφείου. Να πάνε πίσω στα νοσοκομεία, λοιπόν και στα κέντρα υγείας. Εμείς το προτείνουμε. 
Επιτρέψτε μου τώρα να αναφερθώ λίγο και στην τροπολογία για το ΦΠΑ. Κοιτάξτε, αυτή η τροπολογία κινείται στην ορθή κατεύθυνση. Είναι σημαντικό να δοθούν κίνητρα, έτσι ώστε η Ελλάδα να εκμεταλλευτεί το συγκριτικό της πλεονέκτημα και να καταστεί κέντρο διαμετακομιστικού εμπορίου και πύλη της εμπορευματικής κίνησης στην Ευρωπαϊκή Ένωση. Στο πλαίσιο αυτό, όμως, όπου μεταθέτετε το χρόνο καταβολής του ΦΠΑ από εκείνους τους εισαγωγείς που δραστηριοποιούνται σ’ αυτόν τον τομέα του εμπορίου, βάζετε προϋποθέσεις να είναι εγκατεστημένοι εκτός Ελλάδας που είναι σωστό, να εμφανίζουν ιδιαίτερα σημαντικό κύκλο εργασιών που είναι επίσης σωστό –αναφέρετε, μάλιστα και τα ποσά- και το 90% των εισαγομένων αγαθών που εμπορεύονται να παραδίδεται εκτός Ελλάδος.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Από εκεί και πέρα όμως, η τροπολογία μιλάει για την έκδοση διοικητικής άδειας από το Γενικό Γραμματέα Δημοσίων Εσόδων για την αναστολή καταβολής του ΦΠΑ. Και η διάταξη αυτή που είδαμε –γιατί δεν είχαμε και πολύ χρόνο να τη δούμε- αναφέρει ενδεικτικά τα κριτήρια βάσει των οποίων μπορεί να χορηγείται αυτή η άδεια ή όχι. Μάλιστα λέει «..όπως τα κριτήρια αυτά είναι η φερεγγυότητα, η συμμόρφωση προς τελωνειακές απαιτήσεις και η δυνατότητα παροχής εγγράφων και πληροφοριών, αν τυχόν ζητηθούν». 
Παρέχεται, λοιπόν, μια διακριτική ευχέρεια να βγει αυτή η υπουργική απόφαση. Όμως, θεωρούμε ότι δίνεται πολύ μεγάλη διακριτική ευχέρεια στον εκάστοτε γενικό γραμματέα να αρνείται ή να μην αρνείται. Και θα έπρεπε αυτά να περιγραφούν όχι με μεγάλη λεπτομέρεια –ούτως ώστε ο νόμος να υποκαταστήσει την υπουργική απόφαση- αλλά σε γενικές γραμμές, έτσι ώστε να υπάρχει ένα πλαίσιο όσον αφορά την εξουσιοδότηση που δίνεται στο Γενικό Γραμματέα Εσόδων. Και στο σημείο αυτό, τονίζω το «εκάστοτε». Πάμε, λοιπόν, να κάνουμε μια ρύθμιση η οποία θα συνεχίσει και δεν θα έχουμε αλλαγές των ρυθμίσεων, ούτως ώστε να υπάρχει ένα καθεστώς, το οποίο να γνωρίζει και ο κόσμος των επιχειρήσεων και οι επενδυτές και όλοι. Αυτό είναι το πλαίσιο, αυτά είναι τα γενικά κριτήρια. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Κυρία Πρόεδρε, εκτός από το ένα λεπτό που έχω ακόμα, θα ήθελα, σας παρακαλώ, ακόμα ένα λεπτό.
Νομίζω, λοιπόν, ότι αν μέχρι την ψήφιση γινόταν μία περαιτέρω προσπάθεια εξειδίκευσης, όσον αφορά τις προϋποθέσεις, σε γενικές γραμμές θα διευκόλυνε πάρα πολύ και την ίδια την ουσία της τροπολογίας, με την οποία συμφωνούμε. 
Τελειώνοντας, θέλω να πω και να παρακαλέσω για άλλη μια φορά τα Υπουργεία να μη φέρνουν τροπολογίες τελευταία στιγμή. 
Μάλιστα και παρά το γεγονός, κύριε Παπαθεοδώρου, ότι η τροπολογία του Υπουργείου Παιδείας είναι άσχετη, θα την ψηφίσουμε, επισημαίνοντας όμως ότι κατανοούμε αυτό που γίνεται για αυτά τα δέκα πανεπιστήμια. Ξέρω ότι πέρυσι τέτοια εποχή ήταν όλα τα πανεπιστήμια. Είναι γεγονός ότι ο νόμος για την τριτοβάθμια εκπαίδευση έχει εφαρμοστεί στο μεγαλύτερο μέρος και αυτήν τη στιγμή έχουμε δέκα πανεπιστήμια, στα οποία δεν έχουμε τη δυνατότητα να έχουμε τα νέα όργανα. Για αυτά, λοιπόν, ας δώσουμε αυτήν την παράταση. Όμως, με το δεδομένο ότι έχουν γίνει παντού εκλογές, θεωρώ ότι εντός του τρέχοντος έτους θα μπορέσετε να προχωρήσετε. Περιμένω, λοιπόν, την εξειδίκευσή σας. 
Νομίζω, λοιπόν, ότι γι’ αυτούς τους λόγους έχει σημασία να ψηφιστεί η τροπολογία, προκειμένου να δώσουμε τη δυνατότητα σε αυτά τα ιδρύματα να λειτουργήσουν προς όφελος των φοιτητών και γενικότερα της πανεπιστημιακής κοινότητας. 
Σας ευχαριστώ πολύ.
(Χειροκροτήματα από τις πτέρυγες της Νέας Δημοκρατίας και του ΠΑΣΟΚ)","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92726"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθητές και μαθήτριες και τρεις εκπαιδευτικοί από το 4ο Γυμνάσιο Κορίνθου. 
Η Βουλή σας καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει για δώδεκα λεπτά ο κ. Επαμεινώνδας Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κυρίες και κύριοι Βουλευτές, ξεκαθαρίζω ότι για τις τροπολογίες θα τοποθετηθώ μετά, διότι έτσι ήταν η συμφωνία του Προεδρείου. Η συμφωνία ήταν ότι θα υπάρξει χωριστή συζήτηση. Όμως, έχουν τεθεί ορισμένα ζητήματα, όπως το θέμα του κατεπείγοντος. Πέραν του τυπικού μέρους, που έγκειται στο ότι πλέον έρχονται συνέχεια νομοσχέδια με τη διαδικασία του κατεπείγοντος, υπάρχει και η ουσία που έγκειται στο ότι όταν ένα νομοσχέδιο έρχεται με τη διαδικασία του κατεπείγοντος, δεν υπάρχει ευκαιρία να έρθουν οι ενδιαφερόμενοι φορείς, ούτως ώστε να τους ρωτήσουμε, να πάρουμε τη γνώμη τους και να ακούσουμε τι λένε. Εν προκειμένω, όσον αφορά τις ρυθμίσεις οι οποίες ήρθαν, νομίζω ότι η άποψη των φορέων θα ήταν πάρα πολύ σημαντική. 
Επομένως επισημαίνουμε για άλλη μια φορά τις διαδικασίες οι οποίες εφαρμόζονται και οι οποίες είναι διαδικασίες εξπρές. Και αυτές είναι είτε πράξεις νομοθετικού περιεχομένου είτε διαδικασίες κατεπείγοντος για τη συζήτηση και ψήφιση νομοσχεδίων είτε, όπως έγινε το πρωί, η καταχρηστική, θα έλεγα, πλέον διαδικασία και αξιοποίηση του άρθρου 108. 
Όμως, ακόμα και όσον αφορά την ερμηνεία του άρθρου 108, εγώ θα επισημάνω για άλλη μια φορά ότι είτε θα έρχονται τα νομοσχέδια να συζητηθούν με μια κανονική διαδικασία, όπως ήταν το σοβαρό θέμα της «ΚΑVΑLΑ OIL», ή αν θέλετε να αξιοποιήσετε το άρθρο 108, θα πρέπει να το τηρείτε. Για παράδειγμα, είπατε και εσείς και το Προεδρείο ότι θα μιλάει ένας από κάθε Κοινοβουλευτική Ομάδα. Και εγώ ρωτάω το εξής. Εδώ έχουμε δεκαπέντε Ανεξάρτητους Βουλευτές και έστω ότι κάποιοι από αυτούς ήθελαν να μιλήσουν. Δεν θα μιλούσαν; 
Δεύτερον, δεν προκύπτει πουθενά η έννοια της Κοινοβουλευτικής Ομάδας στο άρθρο 108. Είναι σαφές ότι το άρθρο 108 προχωρά σε περιορισμένη και γρήγορη συζήτηση, εκτός και αν έχουν κάποιοι αντίρρηση. Όμως, όσοι έχουν αντίρρηση, θα μπορούν να μιλήσουν. Το άρθρο 108 δεν λέει πουθενά για Κοινοβουλευτικές Ομάδες. Λέει, αν υπάρχουν αντιρρήσεις, ο Πρόεδρος καλεί το Βουλευτή ή τους Βουλευτές να λάβουν το λόγο. Επομένως…","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92727"," Από τα κόμματα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν υπάρχει αυτό, κυρία Βούλτεψη. Αυτή είναι η κακή ερμηνεία που γίνεται. Η έννοια του κόμματος δεν υπάρχει εδώ. Το άρθρο 108 είναι σαφές. Όποιος Βουλευτής θέλει –και σας παρακαλώ να μη με διακόπτετε- μπορεί να παίρνει το λόγο. 
Εδώ, λοιπόν, έχει καθιερωθεί η τακτική να μιλάει ένας από κάθε κόμμα. Τι θα γίνει, όμως, αν υπάρξουν πενήντα και εκατό Ανεξάρτητοι Βουλευτές; Αυτοί δεν θα μιλάνε; Θα τους υποχρεώσετε να ενταχθούν σε κόμμα; Γι’ αυτό εδώ ο Κανονισμός δεν μιλά για Κοινοβουλευτική Ομάδα και είναι σαφέστατος. 
Και τώρα έρχομαι στις τροπολογίες σε άσχετα νομοσχέδια. Την προηγούμενη φορά, δώσαμε ολόκληρη μάχη ώστε σε διαδικασίες κυρώσεων να μην έρθουν οι τροπολογίες και αυτές αποσύρθηκαν. Τώρα λοιπόν ήρθε πάλι μια τροπολογία με πρωτοβουλία Βουλευτών της Νέας Δημοκρατίας και ευτυχώς το Προεδρείο –και προς τιμήν του- έθεσε το ζήτημα και το δέχθηκε και ο κύριος Υπουργός. 
Όμως για να το ξεκαθαρίσουμε, θα πρέπει να σας πω και κάτι άλλο. Σε μια σειρά τροπολογιών που φέρνετε εσείς ως Νέα Δημοκρατία –και το κάνατε και με τους μουφτήδες- δεν έχετε πλέον τη συμφωνία, είτε του ΠΑΣΟΚ είτε της ΔΗΜΑΡ. Ξέρετε τι βλέπω; Βλέπω ότι πάτε εμμέσως να αποκτήσετε τη δεδηλωμένη. Πρακτικά, λοιπόν, φέρνετε ως Βουλευτές της Νέας Δημοκρατίας μια τροπολογία και ζητάτε από τους άλλους να την υποστηρίξουν. Και εγώ ρωτάω το εξής: Στη συγκεκριμένη τροπολογία που φέρατε του Υπουργείου Παιδείας –στην οποία και το ΠΑΣΟΚ και η ΔΗΜΑΡ σας είπαν ότι δεν τη θέλουν- έχετε εν προκειμένω τη δεδηλωμένη; 
Άρα, λοιπόν, θα σας ξεκαθαρίσω από αυτό το Βήμα ότι μια τροπολογία για εθνικά θέματα εμείς μπορούμε να την υποστηρίξουμε. Όμως, θα πρέπει να ξεχάσετε το παραμύθι ότι θα παίζετε τόμπολα. Αυτό σημαίνει ότι δεν μπορεί στο μνημόνιο να έχετε τη ΔΗΜΑΡ και το ΠΑΣΟΚ και στα άλλα θέματα που δεν θέλετε τους άλλους, να σας δίνουν στήριξη άλλες δυνάμεις. Αυτό θα πρέπει να το ξεκαθαρίσουμε. 
Γι’ αυτό και σας είπαμε ότι τη συγκεκριμένη τροπολογία εμείς θα την έχουμε μόνο υπό την προϋπόθεση ότι θα ψηφίσετε το δικό μας νομοσχέδιο που φέραμε με πρόταση νόμου για την ιθαγένεια.","ΣΟΦΙΑ ΒΟΥΛΤΕΨΗ",73
"92728"," Μην την ψηφίσετε! 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ξεχάστε, λοιπόν, τα κολπάκια, όπως το να πάτε να αθροίσετε άλλες δυνάμεις -πλην ΠΑΣΟΚ και ΔΗΜΑΡ- για να περνάτε νομοσχέδια. Αυτό για να δούμε μία φορά, δύο, τρεις, πέντε, δέκα φορές, αν έχετε πλέον τη δεδηλωμένη. Αυτά θα πρέπει να τα ξεκαθαρίσουμε.","ΣΟΦΙΑ ΒΟΥΛΤΕΨΗ",73
"92729"," Μην την ψηφίσετε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όταν το φέρετε, θα τη δείτε τη θέση μας.","ΣΟΦΙΑ ΒΟΥΛΤΕΨΗ",73
"92730"," Οι Βουλευτές το κάνουν. Οι Βουλευτές δεν έχουν τη δεδηλωμένη. Οι Βουλευτές το κάνουν και όχι η Κυβέρνηση. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τη θυμάστε πολύ ωραία τη δεδηλωμένη. Δεν έχετε τη στήριξη ούτε της ΔΗΜΑΡ ούτε του ΠΑΣΟΚ στο συγκεκριμένο. Έχετε, λοιπόν, καμμιά δεδηλωμένη; Για φέρτε τα εδώ! Ξεχάστε αυτά που θέλετε να παίζετε μία από εδώ και μία από εκεί.","ΣΟΦΙΑ ΒΟΥΛΤΕΨΗ",73
"92731"," Να ζητήσετε ονομαστική. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα δείτε και για την ονομαστική. 
Και έρχομαι τώρα στο νομοσχέδιο. 
Κύριε Υπουργέ, το θέμα που έχει τεθεί είναι σοβαρό. Όμως, θα περιμέναμε να υπάρχει και μια τοποθέτηση επί του γενικού πλαισίου. Και υπάρχει και ένα γενικό πλαίσιο το οποίο νομίζω, κύριοι συνάδελφοι, ότι το ξεχνάτε. Ξεχνάτε αυτό που ψηφίσατε προχθές και είναι το μεσοπρόθεσμο. Λέει, λοιπόν, το μεσοπρόθεσμο τα εξής: Για την κοινωνική ασφάλιση και περίθαλψη για το 2013 θα δοθούν 14,9 δισεκατομμύρια. Το 2014 θα είναι 12,7 δισεκατομμύρια. Πέφτει το ποσό! Το 2015 θα είναι 12 δισεκατομμύρια. Το 2016 θα είναι 11,7 δισεκατομμύρια. Θα υπάρχουν συνεχείς μειώσεις. 
Δεύτερον, όσον αφορά τον ΕΟΠΥΥ για τον οποίο μιλάμε –γιατί τα ξεχνάτε- για το 2013, η φαρμακευτική δαπάνη θα είναι 2,3 δισεκατομμύρια. Για το επόμενο έτος θα είναι 1,9 δισεκατομμύρια. Για το επόμενο έτος 1,9 δισεκατομμύρια. Θα υπάρχει πτωτική τάση. Αυτό ψηφίσατε. 
Θυμηθείτε τι ψηφίσατε, ποιες περικοπές, για την υγειονομική περίθαλψη,. Ψηφίσατε, λοιπόν, ότι συνολικά η υγειονομική περίθαλψη το διάστημα 2013-2016 θα μειωθεί κατά 1.112.000.000 δισεκατομμύριο 112 εκατομμύρια. Αυτό θα γίνει. Και ειδικότερα, για το 2013 θα έχουμε μείωση κατά 455.000.000 ευρώ. Το 2014 θα έχουμε μείωση κατά 619 εκατομμύρια ευρώ και το 2015 κατά 38 εκατομμύρια ευρώ. Και αν έχει μείνει κανένας, γιατί το 2016 έχετε βάλει «μηδέν». Προφανώς εκεί δεν θα χρειάζεστε δαπάνες. 
Τι ψηφίσατε ακριβώς; Περικοπές στη φαρμακευτική δαπάνη των Οργανισμών Κοινωνικής Ασφάλισης 390 εκατομμύρια για το 2013, 410 εκατομμύρια για το 2014, σύνολο 800 εκατομμύρια, εισαγωγή συνεισφοράς ασφαλισμένων στα νοσοκομεία 115 εκατομμύρια, περικοπές το επόμενο έτος και μείωση δαπανών για τα νοσοκομεία, με το νέο χάρτη υγείας, 36 εκατομμύρια για το 2013 και 38 εκατομμύρια για το 2014.
Και μπαίνει ένα θέμα. Αυτή η τεράστια αναστάτωση που έχει γίνει σε όλη την Ελλάδα, με την κατάργηση νοσοκομείων, με τη μετατροπή τους σε κέντρα υγείας, με τις συγχωνεύσεις, με το ότι έχει ξεσηκωθεί αυτήν τη στιγμή όλο το Λασίθι και ζητάει να έχει πραγματικά νοσοκομεία και στον Άγιο Νικόλαο και στην Ιεράπετρα και στη Σητεία, το ότι πλέον δεν θα υπάρχει σοβαρή περίθαλψη για τον ελληνικό λαό, είναι 38 εκατομμύρια ευρώ. Για να καταλάβετε, όλα αυτά τα έχετε προκαλέσει για 36 εκατομμύρια ευρώ για το έτος 2013. Έχετε διαλύσει και έχουμε ανθρώπους που πέθαναν, γιατί δεν πρόλαβαν να πάνε από τη Σητεία μέχρι τον Άγιο Νικόλαο που χρειάζονται δυόμισι ώρες! Αυτά είναι, λοιπόν.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"92732"," Σε μας τα λέτε;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μη τα λέμε σε σας; Σε σας τα λέμε, που τα ψηφίζετε. Σε ποιον να τα πούμε;
Επειδή αμφισβητήθηκε η βιασύνη που υπάρχει, έχει άμεση σχέση με το ότι έρχεται η τρόικα. Διαβάστε στη σελίδα 27 του μνημονίου τι λέει. Λέει ότι θα πρέπει να υπάρξει μέσω υπουργικής απόφασης το νέο όριο για το μηχανισμό του flow back το 2013. Έχει καμμία σχέση με όλα αυτά που ψηφίζουμε;
Όλα εδώ περιγράφονται στις σελίδες 26, 27, 28, 29, 30. Είναι το μνημόνιο. Κι εσείς φέρατε το μνημόνιο συνεργασίας με τη Νιγηρία να το ψηφίσουμε και το μνημόνιο αυτό εδώ δεν τολμάτε να το φέρετε στη Βουλή για κύρωση! Αυτό είναι το σύστημα που δουλεύετε. Μετά έρχεστε και φέρνετε ένα νόμο με τρεις τέσσερις διατάξεις για να κάνετε τι; Φέρτε για κύρωση το μνημόνιο 3. Φέρτε το, εδώ είναι, σε ανεπίσημη μετάφραση, λέει, γιατί το πρωτότυπο είναι στα αγγλικά. Αυτό είναι. Γιατί δεν το φέρνετε;
Μας φέρατε τη σύμβαση με τη Νιγηρία, με κάτι απίθανες καταστάσεις μιας σελίδας, να εγκρίνουμε τι; Μας φέρατε για το Κατάρ, ας πούμε, μια συνεργασία που λέει ότι θα κάνω το άλφα, το βήτα κι αυτό που αποφασίζει και διαλύει και φτωχοποιεί τον ελληνικό λαό δεν τολμάτε να το φέρετε για ψηφοφορία. Να κάνουμε ονομαστική ψηφοφορία, να δούμε θα το περάσετε; 
Σε σχέση, τώρα, με το νομοσχέδιο, υπάρχουν προβλήματα στον τομέα της υγείας και στα νοσοκομεία και στις λειτουργίες, αλλά εσείς και η τρόικα κυρίως πιάσατε αφορμή τα προβλήματα που υπήρχαν κι αντί να μπει μαχαίρι εκεί που έπρεπε, μπήκε στην περίθαλψη των ίδιων των ασφαλισμένων και στις παροχές. Αυτήν τη στιγμή υπάρχουν τεράστια προβλήματα.
Είχατε έρθει εδώ και είπατε ότι θα έρθουν τα 54 δισεκατομμύρια –τα θυμόσαστε;- θα πέσουν τα χρήματα στην αγορά. Είπατε εδώ σε όλους τους Βουλευτές στα μέσα Νοεμβρίου «Ψηφίστε για να γίνει ανακεφαλαιοποίηση 54 δισεκατομμύρια, να κινηθεί η αγορά». Ποια αγορά να κινηθεί;	 Δεν έχει πέσει ούτε ευρώ στην αγορά. Έχει στεγνώσει η αγορά, έχει διαλύσει η αγορά! Εσείς είπατε ότι θα έρθουν τα 54 δισεκατομμύρια. Πού είναι τα 54 δισεκατομμύρια; Ήρθαν; Μάλλον. Πού πήγαν; Γιατί δεν φτάνουν στην αγορά; 
Έχουν κλείσει φαρμακεία με την πολιτική σας, έχουν διαλυθεί οικογένειες, έχουμε μπει σε μία κατάσταση πραγματικά ανεπίτρεπτη κι όλα αυτά πρέπει πλέον να δούμε πώς θα τα αντιμετωπίσουμε κι εμείς συζητούμε τη ρύθμιση του πώς θα πληρωθούν όλα αυτά.
Εδώ, όμως, μας ζητάτε και στο άρθρο 1 και στο άρθρο 3 να σας δώσουμε εξουσιοδότηση με κοινές υπουργικές αποφάσεις να ρυθμίζετε ορισμένα ζητήματα, φερ’ ειπείν, το ποσοστό έκπτωσης. Γιατί να σας δώσουμε αυτό το δικαίωμα; Φέρτε το ποσοστό έκπτωσης να μας πείτε, «Θα είναι 5%, 10%, 15%, 25% ή θα είναι από 15% έως 25%» και να δώσουμε μία εξουσιοδότηση διαπραγμάτευσης στον Υπουργό. Γιατί να σας πούμε «Πάρτε, και κάντε όποια έκπτωση θέλετε και διαπραγματευτείτε»; Από πού πηγάζει, δηλαδή, ότι πρέπει να πάρετε τόσο ευρεία, ευρύτατη εξουσιοδότηση στα θέματα αυτά; Εμείς τέτοιες εξουσιοδοτήσεις δεν υπάρχει περίπτωση να σας δώσουμε.
Αναφέρθηκαν οι άλλοι εισηγητές μας στα ζητήματα του νομοσχεδίου και σας είπαμε και αρκετές παρατηρήσεις. Βλέπουμε, όμως, ότι όλη αυτή η διαδικασία έτσι όπως προχωρεί είναι μία διαδικασία που έχετε πιάσει ένα μικρό ζήτημα και θέλετε να σας δώσουμε μία μεγάλη εκχώρηση εξουσιοδοτήσεων προς τον Υπουργό, τη στιγμή που στα βασικά ζητήματα που είναι η αναβάθμιση, η σοβαρή παροχή σε θέματα υγείας δεν υπάρχει.
Άρα, λοιπόν, πρέπει να δείτε τα ζητήματα αυτά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, δώστε μου μόνο μισό λεπτό και θα επανέλθω στη δευτερολογία μου.
Απλά να πω το εξής: Ότι το θέμα των προσλήψεων είναι καθοριστικό σας το έθεσαν και άλλοι. Προσλήψεις πρέπει να γίνουν και μάλιστα άμεσα. Και επειδή μιλάμε για προσλήψεις όχι μόνο στα νοσοκομεία αλλά και στα ασφαλιστικά ταμεία, έχουν περάσει δύο εβδομάδες -θυμόσαστε τι υπόσχεση δώσατε εδώ;- και για τους φουκαράδες που απολύθηκαν από τον 9Κ διαγωνισμό του ΙΚΑ, πού είναι η περίφημη τροπολογία του κ. Βρούτση; Ακόμα την περιμένουμε.
Λοιπόν, αυτά τα ζητήματα πρέπει να αντιμετωπιστούν. Θα φέρετε τροπολογία; Θα αντιμετωπίσετε τα ζητήματα; 
Επειδή βλέπω εδώ και τον κ. Μαυραγάνη να τον ρωτήσω. Κύριε Μαυραγάνη, αυτές τις τριακόσιες πενήντα καθαρίστριες του Υπουργείου Οικονομικών που αμείβοντο με 362 ευρώ το μήνα θα τις επαναπροσλάβετε; Θα λύσετε το θέμα αυτό; Δώστε απάντηση στις οικογένειες αυτές. 
Επιφυλάσσομαι για τα υπόλοιπα στη δευτερολογία μου, κύριε Πρόεδρε.","ΣΥΜΕΩΝ ΚΕΔΙΚΟΓΛΟΥ",219
"92733"," Ευχαριστούμε.
Ο κ. Χρήστος Παππάς έχει το λόγο για δώδεκα λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92734"," Ευχαριστώ, κύριε Πρόεδρε.
Από τη Χρυσή Αυγή.","ΧΡΗΣΤΟΣ ΠΑΠΠΑΣ",418
"92735"," Από τη Χρυσή Αυγή.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92736"," Δεν το λέω για εσάς, αλλά από μερικούς ακόμα και η εκφορά του ονόματος βγαίνει με δυσκολία. Πρέπει να το συνηθίσουν. Δεν το λέω για εσάς, όμως.
Λοιπόν, κύριε Πρόεδρε, η σημερινή διαδικασία-εξπρές περιελάμβανε όλα τα καλούδια. Είχε κυρώσεις, προσφιλή μέθοδο της Κυβέρνησης, είχε πετρέλαιο –ένα νέο πεδίο ενδιαφέροντος- υπήρξε μία τροπολογία επίσης για το γένος στις Ένοπλες Δυνάμεις και στα Σώματα Ασφαλείας, την οποία αποσύρατε προσωρινά -όπως είπατε διά στόματος Προέδρου κ. Τραγάκη- για να την επαναφέρετε την ερχόμενη εβδομάδα, την Τρίτη είπε αν θυμάμαι καλά ο κ. Τραγάκης, σε άλλο νομοσχέδιο. 
Η σημερινή μέρα είχε, επίσης, μία ομολογία του Κοινοβουλευτικού Εκπροσώπου της Νέας Δημοκρατίας, του κ. Βορίδη, απευθυνόμενη προς τη Χρυσή Αυγή. Είπε χαρακτηριστικά και είναι γραμμένα και στα Πρακτικά: «Μη μας φέρνετε σε δύσκολη θέση».
Να τονίσουμε, λοιπόν, ότι γι’ αυτό βρισκόμαστε εδώ, για να σας φέρνουμε σε δύσκολη θέση. Βρισκόμαστε εδώ για να κάνουμε εθνική αντιπολίτευση και όχι μόνο σε σας. Γιατί πιστεύουμε και είμαστε εμείς η φωνή της εθνικής συνείδησης, που είτε την έχετε απολέσει κάποιοι εδώ μέσα είτε δεν την είχατε ποτέ.
Μεταφέραμε με θάρρος τις τοποθετήσεις των εργαζομένων στην «KAVALA OIL» και προκαλέσαμε τον κ. Κυριάκο Μητσοτάκη να τοποθετηθεί. Αντ’ αυτού, στην προσωπική τοποθέτησή του, ακούσαμε ειρωνικές γενικότητες και όχι τοποθέτηση επί της ουσίας. 
Το ερώτημα, λοιπόν, παραμένει για το θέμα του ξεπουλήματος, κατ’ ουσία, του ορυκτού μας πλούτου νοτίως της Καβάλας. Τις ωφελείται; Ποιος το τρέχει το ζήτημα και γιατί; Έχει κανείς την εντύπωση -με την πολιτική πείρα και του κ. Μητσοτάκη- από τον ελληνικό λαό ο οποίος, αν θέλετε, έχει και το ένστικτο -παρ’ όλο που δέχεται την παραπληροφόρηση των Μέσων Μαζικής Ενημέρωσης- ότι τα προς κύρωση νομοσχέδια επεξεργάζονται από τεχνικούς και ειδήμονες των Υπουργείων και μόνο ή έρχονται έτοιμα, ραμμένα και κομμένα από τα διεθνή και εγχώρια συμφέροντα που λυμαίνονται και με το μνημόνιο και με τη μνημονιακή συγκυβέρνηση τον τόπο σήμερα; 	
Κατά την προσκυνηματική, θα την έλεγα, τελευταία επίσκεψη μου στον τόπο καταγωγής, στα Ιωάννινα, για τα εκατό χρόνια από την απελευθέρωση της πόλης, άκουσα τον κύριο Πρόεδρο της Δημοκρατίας σε μία αντιφώνησή του που έγινε στο κτήριο της περιφερείας, να λέγει τούτο το αληθές: «Οι ισχυρές Ένοπλες Δυνάμεις αποτελούν ισχυρό διπλωματικό όπλο», απευθυνόμενος και στην παρευρισκόμενη ηγεσία των Ενόπλων Δυνάμεων. Μάλιστα θυμάμαι ότι το τόνισε τρεις φορές. 
Είπε ο κ. Παπούλιας το πασιφανές, το λογικό, το αποδεδειγμένο από την ίδια την ιστορία και εισέπραξε και τα χειροκροτήματα των παρευρισκομένων. Όταν όμως αυτό το στοιχειώδες δόγμα της πολιτικής το τονίζει η Χρυσή Αυγή στην Αίθουσα αυτή ή σε συνεντεύξεις ή σε εφημερίδες ή στην ιστοσελίδα της, πάρα πολλούς εδώ μέσα απ’ όλες τις παρατάξεις, τους οδηγεί να λένε «είστε πολεμοχαρείς είστε οι σοβινιστές» και όλα αυτά τα γραφικά.
Έχουμε την τροπολογία ογδόντα πέντε Βουλευτών της Νέας Δημοκρατίας. Παρεμπιπτόντως, συνειρμικά εμένα η απόσυρση της τροπολογίας μου θυμίζει τον μεγάλο Αριστοφάνη και το έργο του «Όρνιθες». Δυστυχώς τα πράγματα είναι πιο τραγικά παρά κωμικά.
Με την ευκαιρία, λοιπόν, να συμπληρώσω τον κύριο Πρόεδρο της Δημοκρατίας ότι ισχυρές Ένοπλες Δυνάμεις όχι μόνο για προάσπιση αλλά και για χρήση ως ισχυρού μοχλού διπλωματικής πίεσης, έχεις μόνο όταν είναι από Έλληνες και μόνο για Έλληνες. Επίτηδες οι νομικοί σας συγχέουν τα τελευταία χρόνια το γένος, την ιθαγένεια, με την υπηκοότητα. 
Για μας πρωταρχικό κριτήριο δεν είναι η υπηκοότητα, αλλά το ελληνικό γένος.
Κλείνοντας το θέμα αυτό, δεν θα παραλείψω να συγχαρώ και εγώ τον Αρχηγό ΓΕΕΘΑ, τον Στρατηγό Κωσταράκο για την εθνική του τοποθέτηση, για το θάρρος της γνώμης, για την ανάληψη ευθυνών -και λείπει από πολλούς πολιτικούς εδώ μέσα το θάρρος της γνώμης και η ανάληψη ευθυνών- και να προβλέψω και την ηρωική του έξοδο στις επερχόμενες κρίσεις στις Ένοπλες Δυνάμεις το Μάρτιο.
Συμπληρώνοντας τη διαδικασία και τις τοποθετήσεις μας, θέλω να πω και κάτι ακόμη. Ανεφέρθη το πρωί το κενό θέμα των 28 εκατομμυρίων ευρώ σχετικά με την «KAVALA OIL». Μεγάλο αριθμητικό λάθος. Το κενό δεν είναι 28 εκατομμύρια ευρώ. Το κενό είναι 8,1 εκατομμύρια ευρώ. Πρέπει να το διορθώσετε αυτό. Θα ρωτήσετε και ευλόγως: Πού πήγαν τα άλλα 17,9 εκατομμύρια ευρώ; Πού θα τα βρούμε; Η απάντηση είναι απλούστατη. Είναι και η συνήθης προτροπή της Χρυσής Αυγής αλλά και του ελληνικού λαού, που κυρίως απευθύνεται προς τους υπευθύνους του ΠΑΣΟΚ –αυτήν τη φορά θα το απευθύνουμε και προς τους υπεύθυνους της συγκυβέρνησης και της Νέας Δημοκρατίας- να φέρετε πίσω τα κλεμμένα. Να πώς θα βρούμε τα 17,9 εκατομμύρια ευρώ. 
Ο δικός σας ο κ. Παπαγεωργόπουλος –ισοβίτης πλέον- να φέρει πίσω τα κλεμμένα. Καταδικάστηκε ισόβια για 17,9 εκατομμύρια ευρώ. Και μην κόπτεστε όσοι είστε δικηγόροι, κύριοι Βουλευτές, με τα γνωστά δικανικά τερτίπια να πείτε «να τελεσιδικήσει» κ.λπ. Οι του ΠΑΣΟΚ είχαν την πολιτική, αν θέλετε, πρόβλεψη αυτομάτως και προτού ξεκινήσει η δίκη, να πετάξουν έξω Σμπώκους, Τσοχατζόπουλους. Εσείς διατηρήσατε τον Παπαγεωργόπουλο μέχρι χθες το βράδυ μέλος της Νέας Δημοκρατίας. Μόνο όταν βγήκε η απόφαση, τον βγάλατε από τη Νέα Δημοκρατία. 
Όταν βοούσε ο τόπος και ήταν υπόδικος ο κ. Παπαγεωργόπουλος, ο Πρωθυπουργός κ. Σαμαράς σε συνέντευξή του στο πλαίσιο της 76ης Διεθνούς Έκθεσης Θεσσαλονίκης και σε ένα ερώτημα δημοσιογράφου «ποια είναι η θέση σας σχετικά με το δήμαρχο», είπε: «Για τον Βασίλη Παπαγεωργόπουλο εγώ χάρηκα πολύ για την τελευταία εξέλιξη και θέλω να πω ξεκάθαρα ότι θεωρώ ότι ο Βασίλης ο Παπαγεωργόπουλος είναι ένας έντιμος…» -το τόνισε- «…άνθρωπος ο οποίος έχει προσφέρει απίστευτα πολλά πράγματα στην πόλη της Θεσσαλονίκης». Φαίνεται πως είχε το θάρρος –συμπληρώνω εγώ- να πάρει αυτός ο κύριος έντιμος άνθρωπος και μερικά ανταλλάγματα για την προσφορά του. Και μάλλον η Νέα Δημοκρατία -όπως και το ΠΑΣΟΚ- προτίμησε να θυσιάσει έναν αδύναμο κρίκο, έναν πολιτικά νεκρό, που της είναι πλέον άχρηστος, για να σώσει πολλαπλάσια μελλούμενα. 
Το νομοσχέδιο του Υπουργείου Υγείας περιέχει και τέσσερις άσχετες τροπολογίες. Οι αγορητές και οι εισηγητές της Χρυσής Αυγής έχουν αναπτύξει ήδη τις θέσεις μας. Θα ήθελα όμως να σταθώ σε ένα σκάνδαλο που εισάγεται σήμερα στην Ελληνική Βουλή.  Γιατί ο πιο ήπιος χαρακτηρισμός είναι να πούμε ότι αυτή η τροπολογία είναι σκανδαλώδης. Και δεν θα δυναμιτίσω τη συζήτηση, δεν θα βάλω τα επίθετα που σας ενοχλούν «προδοτικό», «κατοχικό» κ.λπ. Αναφέρομαι στην τροπολογία για το ΦΠΑ, γι’ αυτό το σαρδάμ που έπαθε η κ. Χριστοφιλοπούλου.
Με την τροπολογία αυτή και τα σχέδια νόμου που φέρνετε, κάνω την εξής απλή πρόβλεψη: Η επόμενη κοινοβουλευτική Σύνοδος θα στερείται συνεδριάσεων Ολομέλειας. Όλοι οι Βουλευτές θα είναι απασχολημένοι σε δεκάδες εξεταστικές και προανακριτικές επιτροπές και αυτό θα δυσχεράνει πράγματι το κοινοβουλευτικό έργο. Αυτό βεβαίως όταν και αν γίνουν εκλογές. 
Στις τοποθετήσεις σας, στις συνεντεύξεις εντύπου και ηλεκτρονικού Τύπου, με την πληροφόρηση που έχετε βάσει των κρυφών δημοσκοπήσεων, τρέμετε τις εκλογές, τρέμετε ειδικά την άνοδο του Εθνικού Λαϊκού Κινήματος, τρέμετε τη Νέμεση, φοβάστε τον ελληνικό λαό, τον οποίο υποτίθεται ότι υπηρετείτε. 
Ένα από τα χιλιάδες αποδεικτικά στοιχεία ότι δεν εξυπηρετείτε τελικά τον ελληνικό λαό και τα εθνικά συμφέροντα, είναι και η εν λόγω τροπολογία. Ένα μικρό αποδεικτικό στοιχείο, πέραν της τροπολογίας, είναι το εξής: Αν κάποιος χρωστάει 5.000 ευρώ στην εφορία -λίγα λεφτά για εσάς, αλλά για εμάς δεν είναι λίγα - είστε διατεθειμένοι να βάλετε στη φυλακή εκατομμύρια Έλληνες. Τα 10.000 ευρώ, λοιπόν, δεν είναι μικρό ποσό. Εσείς το θεωρείτε μικρό ποσό. Η αντίληψή σας περί χρημάτων και το τι γίνεται στη συγκυβέρνηση, είναι αυτή εδώ η απλή μακέτα. 
Δείτε τη, κύριε Υπουργέ. 
(Στο σημείο αυτό ο Βουλευτής κ. Χρήστος Παππάς καταθέτει για τα Πρακτικά το προαναφερθέν στοιχείο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ο γιος μου, που είναι έντεκα χρονών, αν πάρει το πρόγραμμα «Word» και το επεξεργαστεί, μπορεί να φτιάξει αυτήν τη μακέτα σε πέντε-δέκα λεπτά. Δεν είναι τίποτα. Παρακαλώ, να τη δείτε όλοι. 
Γι’ αυτήν τη μακέτα το Υπουργείο Τουρισμού έδωσε 10.000 ευρώ. Αυτή είναι η Κυβέρνηση. Μιλάω για 10.000 ευρώ. Πού να μιλήσουμε για τα εκατομμύρια, τα δισεκατομμύρια που ακούγονται μέσα σε αυτήν την Αίθουσα, για τα συμφέροντα; Τα νομοσχέδια που φέρνετε, από πίσω φέρνουν πάρα πολλά εκατομμύρια. Εδώ δεν είναι Βουλή, είναι ένα χρηματιστήριο. 
Για τους Έλληνες υπάρχουν μέτρα είσπραξης για το ΦΠΑ, ενώ για τα μεγάλα συμφέροντα ο ΦΠΑ είναι ελεύθερος. Εξυπηρετεί κάτι αυτό; Εξυπηρετεί μόνο τους ξένους. Γιατί υπάρχει τέτοια ξενομανία; Τελικά πόσο διεφθαρμένο είναι αυτό το «βασίλειο» της Μεταπολίτευσης; 
Είπατε, λοιπόν, ότι οι μεγάλες εταιρείες εισαγωγών θα απαλλάσσονται από το ΦΠΑ. Αυτό είναι αθέμιτος ανταγωνισμός εναντίον των Ελλήνων. 
Εμείς δεν θέλουμε να γίνει η Ελλάδα διαμετακομιστικό κέντρο, όπως θέλουν οι κύριοι του ΠΑΣΟΚ και η κ. Χριστοφιλοπούλου. Επίσης, δεν θέλουμε οι Έλληνες να είναι υπάλληλοι με μισθούς Κίνας. Πολύ περισσότερο δεν θέλουμε οι Έλληνες να είναι σε πολυεθνικές, πολλές από τις οποίες –όλες θα έλεγα- προτιμούν να προσλαμβάνουν ξένους και όχι Έλληνες. 
Εμείς οι εθνικιστές, η Χρυσή Αυγή, δεν θέλουμε να υποτάσσεται η πολιτική στην οικονομία. Εμείς πιστεύουμε το αντίθετο. Είναι η ειδοποιός διαφορά μας. Θέλουμε η οικονομία να υπηρετεί τα συμφέροντα των εθνών.  
Όπως τόνισε και ο Γενικός Γραμματέας της Χρυσής Αυγής Νικόλαος Μιχαλολιάκος προχθές στη συζήτηση για το αγροτικό ζήτημα, η λύση για το εθνικό πρόβλημα της Ελλάδος είναι η επιστροφή στην εθνική παραγωγή. Αυτή η γη μάς έθρεψε στο παρελθόν, αυτή η γη θα μας βγάλει από το μνημόνιο. Μόνο αυτή μπορεί να μας σώσει σήμερα. Η ελληνική γη είναι η ψυχή μας. Δεν είναι ούτε το κεφάλαιο ούτε τα μνημόνια. 
Το κεντρικό μας σύνθημα είναι «Ψωμί – Παιδεία – Ελευθερία». Το «Ψωμί» είναι η εθνική οικονομία, είναι η εργασία του Έλληνα εργάτη. Η «Παιδεία» είναι η εθνική παιδεία, η οποία θέλουμε να ξαναγίνει εθνική και όχι γενιτσαρική όπως έχει γίνει σήμερα. Η «Ελευθερία» είναι το ιδανικό για το οποίο η Χρυσή Αυγή βρίσκεται στην πρωτοπορία του αγώνα. 
Σας ευχαριστώ, κύριε Πρόεδρε.","ΧΡΗΣΤΟΣ ΠΑΠΠΑΣ",418
"92737"," Ο κ. Οικονόμου θα κάνει χρήση της πρωτολογίας του στη δευτερολογία του λόγω του ότι είναι στην επιτροπή. 
Θα ήθελα να κάνω μία πρόταση. Να τοποθετηθούν οι κύριοι Υπουργοί για τις τροπολογίες και να εισέλθουμε στις δευτερολογίες, ούτως ώστε οι εισηγητές και οι ομιλητές να τοποθετηθούν συνολικά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92738"," Κύριε Πρόεδρε, υπάρχει ένα προσωπικό θέμα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92739"," Το προσωπικό θα το δούμε μετά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92740"," Ορίστε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Όταν ξεκίνησε η διαδικασία, υπήρξε μια απόφαση του Σώματος και στη βάση αυτή κι εμείς ως Κοινοβουλευτική Ομάδα διαρθρώσαμε και τις παρεμβάσεις μας και τις ομιλίες μας και τη στρατηγική μας.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92741"," Λαμβάνω υπ’ όψιν το Σώμα και την κούρασή του. Αν το Σώμα το αποφασίσει, προτείνω να αλλάξουμε λίγο τη διαδικασία, ούτως ώστε να τοποθετηθούν οι κύριοι Υπουργοί που είναι αρκετή ώρα εδώ και να τοποθετηθείτε κι εσείς και ως Κοινοβουλευτικοί Εκπρόσωποι και ως ειδικοί αγορητές και ομιλητές επί του συνόλου και των άρθρων –δευτερολογία δηλαδή- και των τροπολογιών. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αφήστε να ολοκληρώσω και τα πάντα αποφασίζονται από το κυρίαρχο Σώμα στην Αίθουσα, η οποία είναι κατάμεστη! 
Αυτό που ειπώθηκε και αποφασίστηκε από το Προεδρείο, πάντοτε κατά την άποψή μας πρέπει να τηρείται, διότι εμείς διαρθρώσαμε την εργασία μας και ακολουθήσαμε αυτό. Επιφυλάχθηκα και για τη δευτερολογία γι’ αυτά που θέλω να πω και επίσης, εκτεταμένα θέλουμε να μιλήσουμε σε δεύτερο κύκλο χωριστό, όπου θα μας εξηγήσουν οι Υπουργοί τις τροπολογίες και θα τελειώσουμε.
Όσον αφορά εμάς, θέλουμε να τηρηθεί αυτό και δεν έχουμε κανένα πρόβλημα να παραμείνουμε αρκετά αργά, αφού σύμφωνα και με τη διαδικασία που ψηφίσαμε, μέχρι τις 11 το βράδυ μπορεί τυπικά να διαρκέσει η συζήτηση. Επομένως εμείς δεν έχουμε καμμία βιασύνη. Θέλουμε να μείνουμε εδώ, να εξαντληθεί ο διάλογος στα ζητήματα αυτά, εκτός αν οι Υπουργοί αποσύρουν τις τροπολογίες, οπότε τελειώνει το θέμα.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92742"," Πολύ ωραία, λοιπόν, προχωράμε.
Το λόγο έχει ο κύριος Υπουργός.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92743","  Από τη συζήτηση επί της αρχής και επί των άρθρων και με την έκθεση της Επιστημονικής Επιτροπής της Βουλής προκύπτει η ανάγκη να επιφέρουμε δύο νομοτεχνικές βελτιώσεις. 
Κατ’ αρχάς, στο άρθρο 5 η παρατήρηση του συναδέλφου κ. Λοβέρδου ήταν ορθή. Πρέπει να προστεθεί στο άρθρο 5 του παρόντος η φράση «εκτός αν ορίζεται διαφορετικά στα επιμέρους άρθρα». Είναι για το άρθρο 1 που ορίζει ότι άρχεται η ισχύς του από 1-1-2012.
Επίσης, στην παράγραφο 2 του άρθρου 3, όπως επισημαίνει η έκθεση της Επιστημονικής Επιτροπής, πρέπει να γίνει μία φραστική βελτίωση χωρίς να αλλάξει απολύτως τίποτα. Η παράγραφος 2 του άρθρου 3 του παρόντος αναδιατυπώνεται ως εξής στις τρεις πρώτες σειρές: «2. Στην περίπτωση 2 της υποπαραγράφου Γ2 της παραγράφου Γ του άρθρου πρώτου του ν. 4093/2012  (ΦΕΚ 222 Α’), όπως έχει τροποποιηθεί και ισχύει, προστίθενται τελευταία εδάφια ως εξής:». Και επακολουθεί η διάταξη, όπως υπήρχε στο σχέδιο νόμου, το οποίο συζητούμε με την αλλαγή. Αυτό γίνεται, διότι η παρατήρηση της έκθεσης της Επιστημονικής Επιτροπής μάς υποχρεώνει να κάνουμε καλύτερη διατύπωση.
(Στο σημείο αυτό ο Υπουργός Υγείας κ. Ανδρέας Λυκουρέντζος καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής: 
(να καταχωρισθεί η σελ. 278)","ΑΝΔΡΕΑΣ ΛΥΚΟΥΡΕΝΤΖΟΣ",288
"92744"," Παρακαλώ  να διανεμηθούν.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92745"," Κύριε Πρόεδρε, θα ήθελα το λόγο επί της διαδικασίας.","ΣΥΜΕΩΝ ΚΕΔΙΚΟΓΛΟΥ",219
"92746"," Ορίστε, κύριε Κεδίκογλου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92747"," Τελικά δεν κατάλαβα ποια διαδικασία θα ακολουθηθεί. Θα ακούσουμε τους κυρίους Υπουργούς; Γιατί αν δεν έχουνε αντίρρηση…","ΣΥΜΕΩΝ ΚΕΔΙΚΟΓΛΟΥ",219
"92748"," Από τη στιγμή που υπάρχει έστω και μία αντίρρηση…","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92749"," Από τη στιγμή, όμως, που μπορεί το κυρίαρχο Σώμα να αποφασίσει, ας ψηφίσουμε εδώ, γιατί υπάρχει και η κόπωση που είπατε. Για ένα νομοσχέδιο με τέσσερα άρθρα, όπου δεν έχουμε λόγο να δευτερολογήσουμε,  να περιμένουμε δεύτερη φορά για να ακούσουμε τις γνωστές ρητορείες τις αντιμνημονιακές; Ας προηγηθούν οι κύριοι Υπουργοί, να μιλήσουν για τις τροπολογίες και όσοι θέλουν αργότερα, ας τοποθετηθούν.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όποιος βιάζεται, μπορεί να φύγει.","ΣΥΜΕΩΝ ΚΕΔΙΚΟΓΛΟΥ",219
"92750"," Δεν είναι θέμα βιασύνης. Είναι θέμα κοινής λογικής.","ΣΥΜΕΩΝ ΚΕΔΙΚΟΓΛΟΥ",219
"92751"," Το λόγο έχει ο κ. Κωνσταντόπουλος, για να δευτερολογήσει.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92752"," Κύριε Πρόεδρε, πρώτα απ’ όλα θα ήθελα να πω στους κυρίους Υπουργούς ότι κατανοούμε την κρισιμότητα των στιγμών που περνάμε και ως Κοινοβουλευτική Ομάδα της Νέας Δημοκρατίας στηρίζουμε μια πρωτόγνωρη προσπάθεια που γίνεται από τα τρία κόμματα της συγκυβέρνησης. Ειλικρινά, όμως, δεν μπορούμε να δίνουμε συνέχεια άλλοθι ιδιαίτερα σε μια ανεύθυνη Αντιπολίτευση, στην Αξιωματική Αντιπολίτευση, όταν παραβιάζεται ο Κανονισμός της Βουλής με τροπολογίες οι οποίες εισάγονται σε κυρώσεις νόμων και σε ένα νομοσχέδιο που έχει κατεπείγοντα χαρακτήρα. Νομίζω πως όλοι πρέπει να συμβάλουμε προς αυτήν την κατεύθυνση.
Ο κύριος Υπουργός Υγείας έφερε ένα νομοσχέδιο για να λύσει ουσιαστικά προβλήματα τα οποία υπάρχουν στο χώρο της υγείας. Έφερε κατεπείγουσες ρυθμίσεις σε μια αγορά υγείας η οποία είναι τιναγμένη στον αέρα κυριολεκτικά, σε μια φαρμακευτική αγορά η οποία παραπαίει, σε προμηθευτές οι οποίοι δεν μπορούν να προμηθεύσουν πλέον το χώρο της υγείας, σε ιδιωτικές κλινικές οι οποίες βρίσκονται πλέον στην κόψη του ξυραφιού και δεν μπορούν να λειτουργήσουν όχι μόνο τις μονάδες εντατικής θεραπείας, αλλά ούτε τα βασικά τμήματά τους. Έρχεται, λοιπόν, να λύσει αυτά τα προβλήματα – θέλει αύριο να είναι λυμένα αυτά- και κινδυνεύει αυτό το νομοσχέδιο να μην περάσει εξαιτίας του ότι ήρθε μια τροπολογία για το ΤΑΙΠΕΔ στην οποία δεν συμφωνεί –και καλώς κάνει- η Αξιωματική Αντιπολίτευση που θέτει θέμα ονομαστικής ψηφοφορίας.
Άρα πρέπει να είμαστε εξαιρετικά προσεκτικοί, ιδιαίτερα σε νομοσχέδια τα οποία έχουν κατεπείγοντα χαρακτήρα. Να συμβάλουμε όλοι, ώστε με κατεπείγοντα ρυθμό να λύσουμε αυτό το πρόβλημα και να λύσουμε τα χέρια του Υπουργού και του Υπουργείου Υγείας αυτήν τη στιγμή, εν προκειμένω.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"92753"," Με μια εβδομάδα τι θα γίνει;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92754"," Δεν μπορεί να κάνουμε το αντίθετο. Το πρωί μια άλλη κύρωση νόμου δεν ψηφίστηκε, επειδή φέρανε μια τροπολογία άσχετη. Πρέπει όλοι, ο καθένας από την πλευρά του, αναλαμβάνοντας το μερίδιο της ευθύνης το οποίο έχουμε είτε ως Βουλευτές είτε ως μέλη της Κυβέρνησης, να συμβάλουμε με τον καλύτερο τρόπο στο να προχωρήσει το κυβερνητικό έργο.
Εδώ, όμως, ακούστηκαν απίθανα πράγματα. Τελευταία ακούσαμε και για εμπορευματοποίηση και για αποκλειστικότητα της εθνικής συνείδησης. Σε λίγο θα έχουμε και αποκλειστικούς χορηγούς πιστοποιητικών εθνικής συνείδησης από τη νηπιακή ηλικία με ειδική προσχολική ή παρασχολική εκπαίδευση. Δεν ξέρω τι άλλο θα δούμε.
Όσον αφορά τις τροπολογίες, καταλαβαίνω ότι το εμπόριο και ιδιαίτερα το διακομιστικό θέλει ταχύτητα και ρευστότητα. Αφού δεν έχουμε ρευστότητα, ας έχουμε ταχύτητα, λοιπόν. Γι’ αυτό και η τροπολογία, την οποία καταθέτει το Υπουργείο Οικονομικών είναι στη σωστή κατεύθυνση, όπως και η τροπολογία του Υπουργείου Παιδείας, καθώς πρέπει να λειτουργήσουν το συντομότερο δυνατόν τα ανώτατα εκπαιδευτικά ιδρύματα της χώρας, αλλά και η τροπολογία του Υπουργείου Υγείας σχετικά με τον αντιπρόεδρο του ΑΣΕΠ. Είναι στη σωστή κατεύθυνση και νομίζω ότι μπορούν ανώδυνα να περάσουν σήμερα εδώ.
Στα υπόλοιπα νομίζω ότι, επιτέλους, πρέπει να συμφωνήσουμε στα αυτονόητα. Είναι αυτονόητο ότι ο χώρος της υγείας πρέπει να προχωρήσει χωρίς προβλήματα. Είπα ότι είναι μια πρόκληση στο συναίσθημα ευθύνης όλων μας και  αυτά τουλάχιστον στα οποία συμφωνούμε, ας τα προχωρήσουμε με τις λιγότερες δυνατές απώλειες. Δεν χρειάζονται ούτε εντάσεις ούτε οτιδήποτε άλλο, για να προχωρήσουμε σε συμψηφισμό και του rebate και του claw back και όλων των άλλων ρυθμίσεων που εισηγείται το Υπουργείο Υγείας.
Απευθυνόμενος και στον αγαπητό εκπρόσωπο των Ανεξαρτήτων Ελλήνων να του πω ότι μπορούμε να μείνουμε εδώ και μέχρι τη νύχτα, αν θέλει. Όχι, όμως, να ακούμε αντιμνημονιακές κορώνες. Αν είναι να μας πει κάτι, συγκεκριμένα πράγματα, για τα τέσσερα άρθρα του νομοσχεδίου και για τις τροπολογίες, πολύ ευχαρίστως να τα ακούσουμε. Οτιδήποτε άλλο έχει να μας πει, όμως, μπορεί να τα πει χωρίς να ταλαιπωρεί ούτε το Σώμα ούτε εαυτόν ούτε τους υπολοίπους.
Ευχαριστώ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"92755"," Το λόγο έχει η κ. Αγαθοπούλου από τον ΣΥΡΙΖΑ.
ΕΙΡΗΝΗ -","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92756"," Ευχαριστώ, κύριε Πρόεδρε.
Εγώ νομίζω ότι η συζήτηση, τόσο επί του νομοσχεδίου όσο και επί των τροπολογιών, τουλάχιστον από πλευράς ΣΥΡΙΖΑ έχει εξαντληθεί στη διαδικασία που προηγήθηκε. Παρ’ όλα αυτά, θέλουμε να διευκρινίσουμε και να σχολιάσουμε κάποια πράγματα που ακούστηκαν μετέπειτα. 
Ο ΣΥΡΙΖΑ-Ενωτικό Κοινωνικό Μέτωπο το μόνο που ζήτησε σήμερα από την Κυβέρνηση είναι το αυτονόητο: Να αφήσει τη νομοθετική εξουσία στο αρμόδιο όργανο που είναι η Βουλή. Και φυσικά, δεν ζητήσαμε να βγάλει ο Πρόεδρος της Δημοκρατίας προεδρικό διάταγμα για τις αποκλειστικές νοσοκόμες. Ας είμαστε λίγο σοβαροί σ’ αυτά που λέμε εδώ μέσα. Αυτό που είπαμε ήταν και πάλι το αυτονόητο, να έχουν συμπεριληφθεί οι εν λόγω διατάξεις στο νομοθέτημα που έφερε ο νομοθέτης. Οι ρυθμίσεις, δηλαδή, οι όροι και οι προϋποθέσεις για τις αποκλειστικές θα έπρεπε να υπάρχουν ξεκάθαρα μέσα στο νομοσχέδιο και να μην είναι στη διακριτική ευχέρεια του κάθε Υπουργού να τα καθορίζει. 
Επίσης, κύριε Πρόεδρε, ζητάμε από τον Υπουργό, αφού προβλέπεται για το άρθρο 3 κοινή υπουργική απόφαση με τον Υπουργό Οικονομικών και τον Υπουργό Εργασίας για να καθοριστούν ζητήματα του άρθρου αυτού, να βάλει ο ίδιος στην κουβέντα το θέμα του συμψηφισμού των χρεών του ΕΟΠΥΥ προς φαρμακοποιούς και γιατρούς με την εφορία. Ακούστηκε από όλες τις πτέρυγες της Βουλής και είναι επιτακτική ανάγκη. Νομίζω ότι το καταλαβαίνουμε όλοι και επίσης, ήταν και μια προεκλογική δέσμευση του σημερινού Πρωθυπουργού.
Αναλάβετε, λοιπόν, κύριε Υπουργέ, εσείς, εάν το επιθυμείτε, αυτήν την πρωτοβουλία, να ρυθμιστούν αυτά τα θέματα που πραγματικά αφορούν μεγάλη μερίδα συνανθρώπων μας και έχουν να κάνουν και με χρέη του δημοσίου.
Τώρα, όσον αφορά τον ΕΟΠΥΥ και το πολύ μεγάλο έλλειμμα που έχει, είπατε ότι θα μας δώσετε μια διευκρίνιση για τις τροποποιήσεις που γίνονται στον προϋπολογισμό του. Ίσως σας διέφυγε. Παρ’ όλα αυτά, εμείς ζητούμε για άλλη μια φορά ο ΕΟΠΥΥ να έχει εγγυημένη και τακτική, μόνιμη χρηματοδότηση. Μόνο έτσι θα μπορούμε να μιλάμε για βιωσιμότητα του ασφαλιστικού ταμείου της συντριπτικής πλειοψηφίας των ασφαλισμένων όλης της χώρας.
Σήμερα ο προϋπολογισμός του ΕΟΠΥΥ φτάνει στο 0,4% του ΑΕΠ. Το ΑΕΠ έχει πέσει κατακόρυφα και αν αυτό το 0,4% δεν πάει τουλάχιστον στο 1%, ο ΕΟΠΥΥ δεν έχει ακόμη πολλές ημέρες ζωής. Ό,τι άλλη ρύθμιση και αν κάνουμε, όσες φορές και αν έρθουμε εδώ για να κυρώσουμε πράξεις νομοθετικού περιεχομένου ή δεν ξέρω και εγώ τι άλλο και για να κάνουμε μπαλώματα, έχουν μικρή σημασία, αφού σε λίγο διάστημα θα ξανακληθούμε να είμαστε και πάλι εδώ για να ρυθμίσουμε πάλι με νομοσχέδια κατεπείγοντος χαρακτήρα τέτοια θέματα.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΛΕΝΗ ΑΓΑΘΟΠΟΥΛΟΥ",4
"92757"," Και εμείς ευχαριστούμε.
Το λόγο έχει ο κ. Συμεών Κεδίκογλου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92758"," Κύριε Πρόεδρε, όσον αφορά την ουσία του νομοσχεδίου νομίζω ότι όσα είχα να πω τα είπα στην πρωτολογία. Νομίζω ότι τα δώδεκα λεπτά που είχαμε ήταν υπεραρκετά για ένα τέτοιο νομοσχέδιο. Για τις τροπολογίες καλό θα ήταν και εγώ θα ήθελα να ακούσω τώρα τους Υπουργούς για να τοποθετηθώ μετά. Θα το κάνω, όμως, κατευθείαν. 
Είχαμε τοποθετηθεί για το θέμα με το ΤΑΙΠΕΔ, που απεσύρθη, όπως ακούσαμε. Ο κύριος Υπουργός Παιδείας είχε την καλοσύνη να μας εξηγήσει το κατεπείγον του θέματος. Πράγματι, είναι έτσι τα πράγματα, γι’ αυτό εμείς θα το υπερψηφίσουμε. Καλό, όμως, είναι να είναι η τελευταία φορά που γίνεται κάτι τέτοιο και το εννοούμε.
Από εκεί και πέρα, επειδή υπάρχουν και κάποιοι Κοινοβουλευτικοί Εκπρόσωποι που επειδή βρήκαν βήμα νομίζουν ότι θα έχουν και κοινό να το ταλαιπωρούν για ώρες, ενώ κλείνουμε ήδη πέντε με έξι ώρες συνεδρίασης, θα ήθελα να θυμίσω ότι το λακωνίζειν εστί φιλοσοφείν και ότι δεν μπορούμε να μιλάμε για άσχετα θέματα κάθε φορά, να μιλάμε για τους ψεκασμούς του μνημονίου. 
Με την ευκαιρία, θα ήθελα να κάνω μια πρόταση. Την άλλη φορά ο κ. Στουρνάρας ας πάρει στην αποστολή για την επόμενη διαπραγμάτευση κάποιους από αυτούς, διότι αν τον κ. Σόιμπλε τον υποβάλουμε σ’ αυτό το μαρτύριο που και εμείς υποβαλλόμεθα, να ακούμε για τόση ώρα αυτά τα οποία ακούμε, είναι σίγουρο ότι θα πάρουμε την επόμενη δόση πολύ πιο γρήγορα.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΣΥΜΕΩΝ ΚΕΔΙΚΟΓΛΟΥ",219
"92759","  Το λόγο έχει η κ. Μάρκου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92760"," Δεν θέλω να προσθέσω τίποτα παραπάνω απ’ ό,τι έχω πει στην πρωτολογία μου. Απλώς θέλω να πιστεύω ότι είναι η τελευταία φορά που έρχονται τροπολογίες σε κατεπείγον νομοσχέδιο.
Ευχαριστώ πολύ.","ΑΙΚΑΤΕΡΙΝΗ ΜΑΡΚΟΥ",309
"92761"," Το λόγο έχει ο κ. Λαμπρούλης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92762"," Κύριε Πρόεδρε, με μια ερώτηση θα ξεκινήσω προς εσάς. Για να καταλάβουμε, τώρα τοποθετούμαστε δευτερολογώντας επί του σχεδίου νόμου του Υπουργείου Υγείας και στο τέλος ακούγοντας τους Υπουργούς…","ΓΕΩΡΓΙΟΣ ΛΑΜΠΡΟΥΛΗΣ",277
"92763"," Μετά τη δευτερολογία σας θα ακούσετε και για τις τροπολογίες. Θα πάμε ξεχωριστά στις τροπολογίες.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92764"," Η τοποθέτησή μας σε σχέση με τις τροπολογίες, αφού ακούσουμε τους Υπουργούς…","ΓΕΩΡΓΙΟΣ ΛΑΜΠΡΟΥΛΗΣ",277
"92765"," Θα τους ακούσετε μετά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92766"," Θα τοποθετηθούμε μετά; Αυτό ρωτάω.","ΓΕΩΡΓΙΟΣ ΛΑΜΠΡΟΥΛΗΣ",277
"92767"," Όποτε θέλετε τοποθετείστε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92768"," Δεν θα πάρω πολύ χρόνο. Νομίζω ότι σε ό,τι μας αφορά σε σχέση με το σχέδιο νόμου του Υπουργείου Υγείας για τις κατεπείγουσες ρυθμίσεις που κατέθεσε ο Υπουργός Υγείας, νομίζω ότι καλύψαμε και το σύνολο αλλά και κατ’ άρθρον και με την τοποθέτησή μας, αλλά και με το τι θα ψηφίσουμε. 
Αυτό που θέλουμε να πούμε ως συμπέρασμα είναι ότι στην ουσία πρόκειται για μια κρατική παρέμβαση, μια κρατική ρύθμιση, ανάμεσα σε επιχειρήσεις προμηθευτών και αγοραστών των φαρμάκων, είτε είναι νοσοκομεία είτε άλλοι αγοραστές φαρμάκων. Ανεξάρτητα, λοιπόν, από τις όποιες επιστροφές θα γίνουν και το ύψος τους, παραμένει -και επιμένουμε σ’ αυτό, γιατί η πραγματικότητα είναι αδιάψευστος μάρτυρας- και οξύνεται το βασικό πρόβλημα της δραστικής κρατικής υποχρηματοδότησης των δημόσιων νοσοκομείων και του ΕΟΠΥΥ. 
Παραμένει και εντείνεται η πολιτική προσαρμογής της λειτουργίας των δημόσιων νοσοκομείων ως επιχειρήσεις και οι παροχές των ασφαλιστικών ταμείων και του ΕΟΠΥΥ σε ανταποδοτική βάση, με αύξηση των πληρωμών από τους ίδιους τους ασφαλισμένους και με αύξηση των περικοπών των παροχών. Πώς να το κάνουμε; Αυτή είναι η πραγματικότητα. 
Και βεβαίως ο κύριος Υπουργός θα πρέπει να στηρίξει τον καπιταλισμό, το κράτος που εξυπηρετεί συγκεκριμένη εξουσία, συγκεκριμένη τάξη, η οποία έχει στα χέρια της τα μέσα παραγωγής στη χώρα μας. Βεβαίως, αυτήν την τάξη στηρίζετε η τρικομματική Κυβέρνηση ή όσοι ενστερνίζονται πολιτικές όποιας διαχείρισης του καπιταλισμού.
Και δείτε την υγεία. Απ’ όπου και να το πιάσουμε -δεν το υποτιμώ και δεν το υποβιβάζω, να μην παρεξηγηθώ- το παρόν νομοσχέδιο μπορεί να είναι ένα μέρος από τα άλλα ζητήματα της υγείας, αλλά από όπου και να πιάσουμε και το θέμα της υγείας, βγαίνει στην επιφάνεια το κυρίαρχο: Τι υγεία θέλουμε; Υπηρετεί σήμερα το σύστημα υγείας τις λαϊκές ανάγκες; Όχι. Πώς θα αντιμετωπίσετε ως Κυβέρνηση το θέμα της υγείας; Εμείς λέμε ότι θα πρέπει να είναι κοινωνικό αγαθό, καθολικά και δωρεάν να προσφέρεται σε όλους ανεξαιρέτως φύλου, ηλικίας, κλπ. Εσείς το έχετε ως εμπόρευμα. Αυτή είναι η πολιτική σας. Δεν σας κατηγορούμε γι’ αυτό. 
Αυτή είναι η πολιτική σας στο πλαίσιο αυτού του συστήματος του καπιταλισμού, του καπιταλιστικού συστήματος, που τόσα χρόνια, αιώνες τώρα, φτάσαμε εδώ που φτάσαμε και δεν μπορεί να λύσει το στοιχειώδες πρόβλημα, για παράδειγμα, του να εμβολιάζονται τα παιδιά. Το 30% των παιδιών είναι ανεμβολίαστα αυτή τη στιγμή στη χώρα μας. Καταλαβαίνετε τι μέλλον προδιαγράφεται για τις επόμενες γενιές. Λέω ένα παράδειγμα μόνο.
Γιατί δεν λύνονται όλα αυτά τα ζητήματα; Εμείς γνωρίζουμε γιατί. Γιατί πατάτε πάνω στην κρίση. Τι είναι η κρίση; Είναι ένα φυσικό φαινόμενο; Προήλθε συγκεκριμένα και γεννιέται μέσα από τη λειτουργία του καπιταλιστικού συστήματος. Είναι υπερσυσσώρευση κεφαλαίων που δεν μπορούν να βρουν διέξοδο επενδύσεων. Αυτό είναι.
Και, βεβαίως, αυτό το κράτος που υπηρετεί αυτήν την κατεύθυνση με την πολιτική του, αυτόν το δρόμο ανάπτυξης, τον καπιταλιστικό, θα περικόψει από την υγεία, θα περικόψει από μισθούς και από γενικότερες κοινωνικές δαπάνες, αν θέλετε, στην κατεύθυνση του να χρηματοδοτήσει το μεγάλο κεφάλαιο, προκειμένου να γλιτώσει όσα μπορεί το ίδιο το κεφάλαιο από τη χασούρα λόγω της κρίσης. Γιατί, βεβαίως, χάνει και το κεφάλαιο. Και κεφάλαιο χάνεται και εμπράγματα χάνονται κ.λπ.. 
Να, λοιπόν, που πατάει η διαφορά μας στην υγεία. Και δεν μπορεί να το διαγράφετε γενικά και αόριστα με ένα «τελείωσε η ιστορία με το κράτος» κ.λπ.. Απέδειξαν αυτά τα κράτη τα σοσιαλιστικά, κύριε Υπουργέ, ότι στο θέμα της υγείας ήταν πρωτοπόρα. Και τα στοιχεία δεν είναι δικά μας.
Σας παραπέμπω στα στοιχεία της UNESCO, στον Οργανισμό Ηνωμένων Εθνών κ.λπ.. Να μη σπαταλώ τώρα χρόνο να σας αναφέρω τέτοια ζητήματα. Τα ξέρετε πολύ καλά. 
Έτσι, λοιπόν, μην πάτε να αντιπαραβάλετε. Αφήσατε υπονοούμενο με την τοποθέτησή σας. Πείτε μου, γιατί δεν λύνετε τα προβλήματα; Όχι εσείς προσωπικά, μην το παίρνετε προσωπικά. Γιατί δεν λύνονται τα προβλήματα στην υγεία, για παράδειγμα, όπως και τα υπόλοιπα που θα συζητήσουμε εδώ με τις τροπολογίες, της παιδείας; Γιατί θα πρέπει να πληρώνει ο άλλος; 
Σύμφωνα με τα στοιχεία που δόθηκαν χθες από τον Αναπληρωτή Υπουργό, μόνο από την εφαρμογή του Ενιαίου Κανονισμού Παροχών Υγείας -ένα παράδειγμα σας λέω- του ΕΟΠΥΥ δηλαδή, θα γίνει εξοικονόμηση πόρων, όπως λέγονται οι περικοπές των παροχών, από 411 έως 462 εκατομμύρια για το 2013 σε σχέση με το 2012. Οι περικοπές αυτές θα αφορούν στις διαγνωστικές εξετάσεις, αναγκάζοντας τους ασθενείς, και όχι μόνο, να βάλουν το χέρι ακόμα βαθύτερα στην τσέπη τους. Άρα πού μετακυλίετε το κόστος και σ’ αυτήν την κατεύθυνση; Πάλι στους ασθενείς. 
Να μην πούμε το τι πληρώνουν στα διαγνωστικά κέντρα πλέον και να μην πούμε για το ότι δεν έχουν πρόσβαση σε φάρμακα. Καθημερινά υπάρχουν καταγγελίες οι οποίες καταγράφονται στον Τύπο. Τα ξέρετε πολύ καλά. Δεν χρειάζεται να τα λέμε ένα, ένα. Το ζήτημα όμως είναι τι κατάσταση δημιουργείτε με την πολιτική σας στο χώρο της υγείας. Όχι μόνο τραγική αλλά και επικίνδυνη. Εξοντώνετε τον κόσμο. Πάρτε το χαμπάρι! 
Συγχωρέστε με για τον τόνο της φωνής μου αλλά ήμουν στο χώρο της υγείας,  πριν με τιμήσει ο λαός και εκλεγώ, και ξέρω τα ζητήματα. Όταν λέτε, για παράδειγμα, «τιμούμε τους εργαζόμενους στο χώρο της υγείας, γιατρούς, νοσηλευτές κ.λπ.» πρέπει να έχετε υπ’ όψιν σας ότι σχετικά πρόσφατη μελέτη αναφέρει, σε σχέση με το προσωπικό που εργάζεται στα νοσοκομεία, ότι για κάθε έναν παραπάνω ασθενή αν νοσηλευθεί, η θνητότητα για τον ασθενή αυξάνεται κατά 7% και το σύνδρομο εξουθένωσης –να μην το πούμε στην άλλη γλώσσα- του νοσηλευτή αυξάνεται κατά 15%. Διαιρέστε τώρα τα κρεβάτια με τις θέσεις του προσωπικού, να δείτε πού πάει η θνητότητα στη χώρα μας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Βεβαίως, αναφέρεται –το είπατε και χθες στην επιτροπή- σε σχέση με τις μονάδες εντατικής θεραπείας και τον διαγωνισμό που γίνεται μέσω του ΚΕΛΠΝΟ. Εσείς λέτε ότι αφαιρείτε –και καλά κάνετε- τη συνέντευξη από τη διαδικασία πρόσληψης. Με συγχωρείτε πολύ. Αυτό το λέτε ως ένα μέτρο που θα τονώσει κ.λπ.; Τι θα τονώσει; Τις επιπλέον ανάγκες που προέκυψαν από την «απόλυση», διότι έληξαν οι συμβάσεις, των εργαζομένων στις μονάδες νοσηλευτών από την προηγούμενη σύμβαση μέσω του ΚΕΛΠΝΟ; Άρα το πρόβλημα παραμένει. Δεν λύνεται, δεν βελτιώνεται. Παραμένει το ίδιο.","ΓΕΩΡΓΙΟΣ ΛΑΜΠΡΟΥΛΗΣ",277
"92769"," Ολοκληρώστε, σας παρακαλώ, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92770"," Κλείνω, κύριε Πρόεδρε και σας ευχαριστώ για την ανοχή που δείξατε. 
Για τις τροπολογίες θα τοποθετηθούμε ακούγοντας και τους Υπουργούς.","ΓΕΩΡΓΙΟΣ ΛΑΜΠΡΟΥΛΗΣ",277
"92771"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις  μαθητές και μαθήτριες και δύο εκπαιδευτικοί από το 4ο Γυμνάσιο Κορίνθου, Β’ Τμήμα. 
 Η Βουλή τούς  καλωσορίζει. 
(Χειροκροτήματα από όλες τις πτέρυγες της Βουλής )
Ο κ. Ζαχαριάς έχει  το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92772"," Ευχαριστώ, κύριε Πρόεδρε. 
Συζητώντας για το άρθρο 2 και το προσωπικό, στη νύξη μου ότι θα πρέπει να είναι προσωπικό μόνιμο και σταθερό, δηλαδή με σχέση μόνιμης εργασίας στο δημόσιο, ο κύριος Υπουργός αναφέρθηκε σε συζήτηση που είχαμε για τις μονάδες εντατικής θεραπείας και τα προβλήματα του προσωπικού τους. 
Εδώ θέλω να τοποθετηθώ και να ρωτήσω τον κύριο Υπουργό, για να τοποθετηθεί: Σύμφωνα με αυτήν την προκήρυξη που είδε το φως στο διαδίκτυο –δεν την έχω δυστυχώς, στα χέρια μου- προσλαμβάνονται με σύμβαση εργασίας ιδιωτικού δικαίου δύο ετών, σαράντα γιατροί και εκατόν ενενήντα νοσηλευτές, από το ΚΕΕΛΠΝΟ.
Εδώ εγείρονται δύο ζητήματα.  Από τους σαράντα γιατρούς μόνο οι δεκάξι είναι για την κάλυψη μονάδων εντατικής θεραπείας, ενώ οι άλλοι είκοσι τέσσερις είναι για κάλυψη εν γένει ειδικών μονάδων και τμημάτων των νοσοκομείων ΕΣΥ σε όλη τη χώρα. Τη στιγμή που έχουμε γιατρούς, καθώς έχει τελειώσει η διαδικασία κρίσης τους –για μόνιμους γιατρούς του ΕΣΥ μιλάω- εδώ και δύο χρόνια, τη στιγμή που έχουμε τη δυνατότητα να έχουμε ακόμη και επικουρικούς γιατρούς, για ποιο λόγο να προσλαμβάνονται έστω και είκοσι τέσσερις γιατροί διαφόρων ειδικοτήτων, -παραδείγματος χάριν ένας παθολόγος, αναφέρεται ένας ακτινοδιαγνώστης, ένας αγγειοχειρουργός- μέσω του ΚΕΕΛΠΝΟ και με τέτοιες σχέσεις εργασίας και δεκάξι από τους εβδομήντα τρεις που έληξε η σύμβασή τους; Μακάρι να μου πείτε ότι οι υπόλοιποι θα προσληφθούν με μόνιμη σχέση εργασίας στο δημόσιο ως γιατροί του ΕΣΥ.
Θα ήθελα όμως, να επιστήσω την προσοχή σας, κύριε Υπουργέ, στην τέλεια ασάφεια της διακήρυξης αυτής όσον αφορά και τους γιατρούς που θα καλύψουν τις μονάδες εντατικής θεραπείας. Σε τρία σημεία αναφέρεται η πρόσληψη αυτών των γιατρών:
Κατ’ αρχάς, λέει για πρόσληψη δεκαέξι γιατρών για κάλυψη μονάδων εντατικής θεραπείας με εξειδίκευση στην Εντατικολογία ή αποδεδειγμένη εμπειρία στις μονάδες εντατικής θεραπείας.
Σε δεύτερο σημείο, αναφέρεται για την απόδειξη εμπειρίας στις ΜΕΘ, ότι χρειάζεται βεβαίωση του αντίστοιχου φορέα που αυτή αποκτήθηκε, από την  οποία να προκύπτει ότι ο υποψήφιος έχει ολοκληρώσει το χρόνο εξειδίκευσης της Εντατικολογίας. 
Και, επίσης, απαιτείται προϋπηρεσία τουλάχιστον ενός έτους σε μονάδες εντατικής θεραπείας. Δηλαδή, θα πάρουμε σε μονάδες εντατικής θεραπείας όχι εντατικολόγους, τη στιγμή που πάρα πολλοί έχουν πια την εξειδίκευση στην Εντατικολογία. Απλώς, χρειάζεται να έχουν ολοκληρώσει το χρόνο εξειδίκευσης στην Εντατικολογία, χωρίς να έχουν δώσει εξετάσεις. Για ποιο λόγο γίνεται αυτό;
Μου φαίνεται ότι είναι τελείως «φωτογραφικές» οι προκηρύξεις αυτές και νομίζω ότι πρέπει να κάνετε έναν κατασταλτικό έλεγχο σ’ αυτό το αμαρτωλό ίδρυμα, το οποίο λέγεται ΚΕΕΛΠΝΟ.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΖΑΧΑΡΙΑΣ",151
"92773"," Το λόγο έχει ο κ. Κυριακάκης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92774"," Σας ευχαριστώ, κύριε Πρόεδρε.
Κύριε Υπουργέ, είναι προφανές ότι τα 1,5 δισεκατομμύρια που μας είπατε ότι θα δοθεί στον ΕΟΠΥΥ για να εξοφλήσει τις υποχρεώσεις του προς τους ιδιώτες παρόχους υπηρεσιών υγείας θα καλύψει μόνο ένα μικρό μέρος από τα οφειλόμενα, καθώς επίσης και ένα πολύ μικρό μέρος, το 1/20 των χρεών των νοσοκομείων προς τις φαρμακευτικές εταιρείες και κατόχους άδειας κυκλοφορίας φαρμακευτικών προϊόντων θα καλυφθούν από την έκτακτη χρηματοδότηση των 1,4 δισεκατομμυρίων και από το rebate. 
Εκτός όμως, από το ποσό, θέλω να βάλω και μια άλλη πλευρά, έναν προβληματισμό, όσον αφορά τις προτεραιότητες πληρωμής, εξόφλησης των ληξιπρόθεσμων του ΕΟΠΥΥ προς τους ιδιώτες παρόχους παροχής υπηρεσιών υγείας, δηλαδή, φαρμακεία, ελεύθερους επαγγελματίες, γιατρούς, εργαστήρια, μεγάλα διαγνωστικά κέντρα, ιδιωτικά νοσοκομεία και τα λοιπά.
Είναι προφανές ότι είναι διαφορετικό ζήτημα για μας και θα έπρεπε να αντιμετωπιστούν με διαφορετική προτεραιότητα οι οφειλές προς τα μεγάλα ιδιωτικά νοσοκομεία και θεραπευτήρια που μέσω της υπερκοστολόγησης των υπηρεσιών που παρέχουν, έχουν δημιουργήσει και κατά κύριο λόγο ευθύνονται για την αύξηση του χρέους του δημοσίου προς τους ιδιώτες που τον Ιούνιο του 2012 ήταν 6 με 6,5 δισεκατομμύρια και το Δεκέμβριο εκτινάχτηκε στα 9,5 δισεκατομμύρια. Γι’ αυτήν την αύξηση ευθύνονται ιδιαίτερα, όπως γνωρίζετε, οι δαπάνες των μεγάλων θεραπευτηρίων.  
Η υπερκοστολόγηση, λοιπόν, έχει ως αποτέλεσμα μιας ημέρας νοσηλεία για μία απλή ίωση να κοστίζει 1.800 ή 2.000 ευρώ. 
Είναι διαφορετικό ζήτημα ο ελευθεροεπαγγελματίας γιατρός -και ιδιαίτερα παθολόγος ή παιδίατρος- που διεκδικεί από τον ΕΟΠΥΥ, από τον ΟΠΑΔ ή από άλλα ταμεία ποσό της τάξης των 2.000, 3.000 ευρώ το μήνα καθαρά. 
Θα θέλαμε, λοιπόν, να δείτε αυτό το ζήτημα των προτεραιοτήτων. 
Κλείνω, κύριε Πρόεδρε, με μία αναφορά σε αυτά που ακούστηκαν εδώ μέσα, τόσο από την κ. Βούλτεψη όσο και από την κ. Χριστοφιλοπούλου. 
Θα αντιπαρέλθω αυτό που είπε η κ. Βούλτεψη για την υπεράσπιση δήθεν από τη μεριά της των φυλακισμένων στις φυλακές της Τουρκίας –που γνωρίζουμε όλοι ποιοι είναι, είναι αριστεροί Τούρκοι, Κούρδοι αντάρτες- για να αναφερθώ στο επιχείρημά της ότι δεν πρέπει να αναφέρουμε το πώς άλλες χώρες παρέχουν στους ανασφάλιστους και γενικά στον πληθυσμό τους υπηρεσίες υγείας, λέγοντάς της ότι, αν δεν της αρέσει το παράδειγμα της Τουρκίας, ας δει το παράδειγμα της Κούβας. Προφανώς, ούτε αυτό θα της αρέσει, βέβαια. Ή ας δει το παράδειγμα χωρών του τρίτου κόσμου. Σύμφωνα με την έκθεση του ΟΟΣΑ για την υγεία των χωρών-μελών του ΟΟΣΑ το 2011 και 2012, υπάρχουν χώρες του τρίτου κόσμου που έχουν περισσότερες δημόσιες δαπάνες για την υγεία απ’ ό,τι η Ελλάδα. Αυτό είναι ντροπή ή όχι για τη χώρα μας; 
Όσο για την κ. Χριστοφιλοπούλου, προφανώς νιώθω την ανάγκη να υπερασπιστώ το συνάδελφό μου κ. Κουρουμπλή, ο οποίος –φυσικά- έχει κάθε δικαίωμα ο ίδιος να το κάνει και ξέρει καλύτερα από εμένα. Εδώ μέσα, όμως, δεν μπορεί να ακούγονται προσωπικές επιθέσεις με αήθη τρόπο –κατά τη γνώμη μου- για πολιτικά ζητήματα. Ο κ. Κουρουμπλής, παρ’ ότι έχει χάσει το φως του, είδε πολύ νωρίς πού οδεύει η χώρα με τα μνημόνια, σε ποια καταστροφή οδεύει η χώρα, τη στιγμή που η κ. Χριστοφιλοπούλου και πολλοί συνάδελφοί της δεν έχουν δει ακόμη. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΒΑΣΙΛΕΙΟΣ ΚΥΡΙΑΚΑΚΗΣ",264
"92775"," Κύριε Πρόεδρε, μπορώ να έχω το λόγο;","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92776"," Επί προσωπικού;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92777"," Ναι, κύριε Πρόεδρε.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92778"," Ορίστε, κυρία συνάδελφε, έχετε το λόγο για ένα λεπτό.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92779"," Κύριε Πρόεδρε, ο Βουλευτής του ΣΥΡΙΖΑ μίλησε για αήθη τρόπο και μου δίνεται η ευκαιρία να αλλάξω την παρομοίωση. Ξέρετε, δεν έχει να κάνει ούτε με το ίδιο το πρόσωπο του κ. Κουρουμπλή η ελληνική γλώσσα ούτε με το δικό μου ούτε με κανενός άλλου. Μια μεταφορά χρησιμοποίησα. Θέλετε να αλλάξω τη μεταφορά; Την αλλάζω, λοιπόν: «όπου γάμος και χαρά, η Βασίλω πρώτη!». Λυπάμαι για την ανάγνωσή σας. Η ανάγνωση αυτή που κάνατε ήταν η λανθασμένη ανάγνωση. Το φως της ψυχής το έχουμε όλοι. Τα μάτια της ψυχής υπάρχουν σε όλους.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92780"," Θα απαντήσω.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92781"," Κάντε ό,τι θέλετε. Εγώ δεν μιλώ σε σας. Εγώ μιλώ για σας και λέω «όπου γάμος και χαρά, η Βασίλω πρώτη!».","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92782"," Δεν χρειάζεται…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92783"," Είδατε, λοιπόν, το γάμο και τη χαρά στο ΠΑΣΟΚ και μετείχατε, τώρα βλέπετε το γάμο και τη χαρά στο ΣΥΡΙΖΑ…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92784"," Θα σας απαντήσω παρουσία του κ. Γρηγοράκου και του ΠΑΣΟΚ…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92785"," Κάντε ό,τι θέλετε. 
Εγώ, όμως, για να διαφυλάξω τη διαστρέβλωση των λεγόμενών μου –λυπάμαι ειλικρινά αν έτσι θεωρήθηκε- το παίρνω απολύτως πίσω αυτό και το αντικαθιστώ με το «όπου γάμος και χαρά, η Βασίλω πρώτη!».","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"92786"," Κύριε Πρόεδρε, μπορώ να έχω το λόγο;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92787"," Ο κ. Κουρουμπλής έχει το λόγο για έξι λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92788"," Κύριε Πρόεδρε, θα μου δώσετε και δύο λεπτά παραπάνω, γιατί υπάρχει προσωπικό θέμα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92789"," Έχετε έξι λεπτά, κύριε Κουρουμπλή.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92790"," Ας ξεκινήσω από την καλή συνάδελφο κ. Βούλτεψη. 
Κύριε Πρόεδρε, δεν συνηθίζω να αναφέρομαι σε συναδέλφους όταν λείπουν από την Αίθουσα -αυτό είναι το πρώτο- και κυρίως ποτέ δεν επιτρέπω στον εαυτό μου –όποια πίεση και αν δεχθώ- να αμφισβητήσω τον πατριωτισμό κανενός συναδέλφου σε αυτήν την Αίθουσα. 
Πολύ περισσότερο δεν επιτρέπω στην κ. Βούλτεψη να αναφέρεται σ’ εμένα, κύριε Πρόεδρε, γιατί κατάγομαι από μία οικογένεια που γι’ αυτόν τον τόπο έχει χύσει αίμα, αφήνοντας τον παππού μου κατασφαγμένο στον Πόντο. Και θα μου πει η κ. Βούλτεψη ότι εγώ προσέβαλα την Ελλάδα, λέγοντας ότι ακόμα και η Τουρκία ασφαλίζει όλους τους πολίτες της νοσοκομειακά; 
Ναι, κυρία Βούλτεψη, θα το ξαναπώ! Εάν η πολιτική παράταξη που υπηρετούσα εγώ τόσα χρόνια και που υπηρετείτε και εσείς είχε το κουράγιο να συγκρουστεί με τη φοροδιαφυγή, τη φοροκλοπή και τη φοροαποφυγή των πολυεθνικών, δεν θα υπήρχε Έλληνας ανασφάλιστος αυτήν τη στιγμή.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92791"," Μη φωνάζετε, όμως.","ΣΟΦΙΑ ΒΟΥΛΤΕΨΗ",73
"92792"," Το πώς θα λειτουργήσω θα μου το πει ο Πρόεδρος, το Προεδρείο. 
Το δεύτερο, λοιπόν, που πρέπει να σας πω είναι το εξής. Επειδή αναφερθήκατε και στην περίοδο που ήμουν γενικός γραμματέας, όταν Υπουργός ήταν ο Δημήτρης Κρεμαστινός και ο Μανώλης Σκουλάκης, θα σας παραπέμψω σε Πρακτικά της Βουλής, για να δείτε τι έλεγε ο Βουλευτής της Νέας Δημοκρατίας κ. Διονύσης Μπεχράκης και η κ. Φάνη Πετραλιά. Έλεγαν στη Βουλή ότι ο Κουρουμπλής πρέπει να μείνει διαχρονικά γραμματέας, διότι έκανε έργο που δεν έχει γίνει ποτέ στην Ελλάδα. Αν δεν θέλετε να διαβάσετε τα Πρακτικά, πηγαίνετε στα στελέχη της Νέας Δημοκρατίας του Υπουργείου Υγείας, για να σας πουν μετά από δεκαπέντε χρόνια τι έργο έκανε ο Κουρουμπλής στο Υπουργείο Υγείας και Πρόνοιας. 
Θα ήθελα να έρθω τώρα, κύριε Πρόεδρε, στην καλή συνάδελφο, την κ. Χριστοφιλοπούλου. 
Ακούστε, κύριε Πρόεδρε. Εγώ από τα δέκα μου χρόνια κλήθηκα πρώιμα να δουλέψω πολύ σκληρά, για να μην επιτρέψω σε κανέναν -μα κανέναν- να αντιληφθεί ή να νιώσει λογική περιθωρίου απέναντί μου. 
Στο ΠΑΣΟΚ, λοιπόν, κύριε Πρόεδρε -όπως το ξέρετε πολύ καλά εσείς- δεν πήγα για να αρπάξω κάποια θέση. Στο ΠΑΣΟΚ πήγα στις 7 Σεπτεμβρίου 1974 -ήμουν ο πρώτος μαθητής του Γυμνασίου Αγρινίου- και διώχτηκα με το ν. 4000 περί τεντιμποϊσμού ως φοιτητής, όταν το ΠΑΣΟΚ ήταν κόμμα διαμαρτυρίας και κανένας τότε δεν υπολόγιζε ότι θα πάρει εξουσία. 
Δεν πήγα στο ΠΑΣΟΚ, κύριε Πρόεδρε, για να αρπάξω θέσεις γλείφοντας, έρποντας και με το κέρατό μου! Αφού θέλουν, λοιπόν και με προκαλούν κάποιοι θα πάρουν τέτοιες απαντήσεις. 
Στο ΠΑΣΟΚ πήγα -και με τίμησε η κοινωνία της Αιτωλοακαρνανίας για τους κοινωνικούς μου αγώνες και για το έργο που προσέφερα στο συγκεκριμένο τομέα όταν η μεγάλη δημοκρατική παράταξη του Ελευθερίου Βενιζέλου -στην οποία ήταν ενταγμένοι ο παππούς μου και ο πατέρας μου- του Πλαστήρα, του Γέρου της Δημοκρατίας και του Ανδρέα Παπανδρέου προσέφερε κοινωνικό κράτος, το οποίο κατεδάφισαν αυτοί που, προκειμένου να καθίσουν στις καρέκλες της εξουσίας, μετέτρεψαν την πιο μεγάλη παράταξη του τόπου σε συνιστώσα της Δεξιάς.
Δεν ήμουν εγώ αυτός που έλεγε τους πασόκους και τον Γιώργο Παπανδρέου κλέφτες. 
Αφού το θέλετε, κυρία Χριστοφιλοπούλου, τώρα τιμάτε και στηρίζετε αυτούς που σας έλεγαν κλέφτες και έρχεστε να απευθύνετε το λόγο σε μένα. Δεν πήγα στη Δεξιά, εγώ πήγα στην Αριστερά. Τήρησα τις δεσμεύσεις μου απέναντι στην κοινωνία, γιατί πίστεψα στο κοινωνικό κράτος που επαγγέλθηκε το ΠΑΣΟΚ, γιατί το υπερασπίστηκα και μέσα στην Κοινοβουλευτική Ομάδα. 
Εσείς το ξέρετε, κύριε Λεωνίδα Γρηγοράκο, αφού μαζί τονίζαμε και φωνάζαμε. Ποιος, όμως, μας άκουγε; 
Αυτά είχα να πω, κύριε Πρόεδρε.
Κύριε Υπουργέ, σε ό,τι αφορά το νομοσχέδιο, εμείς χαιρετίζουμε την απόφαση να προχωρήσει η διαδικασία της πρόσληψης των επτακοσίων γιατρών και κυρίως να λειτουργήσουν οι εντατικές. 
Ωστόσο, σε ό,τι αφορά τα νησιά, κύριε Υπουργέ, βάλτε κάποια κίνητρα, διότι ξέρετε πολύ καλά ότι στο θέμα των γιατρών των νησιών θα έχουμε πρόβλημα. Βάλτε κάποιο κίνητρο. Υπήρχε παλιότερα ένα κίνητρο, που έλεγε «πέντε χρόνια θα υπηρετήσεις στα νησιά και μετά έχεις δικαίωμα να πας σε κάποιο κεντρικό νοσοκομείο». Βάλτε το, αλλιώς θα κάνουμε κάτι, θα βγάλουμε προκηρύξεις, θα πάρουν κάποιοι τις θέσεις, δεν θα πάνε και ο κόσμος των νησιών θα ταλαιπωρείται. Νομίζω ότι αυτό δεν είναι δύσκολο. Μπορείτε να το κάνετε.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92793"," Θα μιλήσετε, κυρία Βούλτεψη;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92794"," Ναι, κύριε Πρόεδρε.","ΣΟΦΙΑ ΒΟΥΛΤΕΨΗ",73
"92795"," Ορίστε, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92796"," Κύριε Πρόεδρε, ο κ. Κουρουμπλής έθεσε κάτι. Εγώ, εξάλλου, και ως πολιτικός και ως δημοσιογράφος δέχομαι την κριτική και δεν κάνω μεγάλη φασαρία, αν και έχουν ακουστεί και γραφτεί πάρα πολλά πράγματα, γιατί πιστεύω στην ελευθερία του λόγου και δεν εξοργίζομαι και τόσο εύκολα. 
Είπε ο κ. Κουρουμπλής ότι έλειπε από την Αίθουσα και γι’ αυτό το σαβουάρ βιβρ απαιτεί να μην αναφερόμαστε σε κάποιον που λείπει από την Αίθουσα. Μα, αυτό θα ήταν εύκολο τότε, μόλις μιλάει κάποιος, να φεύγει από την Αίθουσα και ο άλλος να μην αναφέρεται ποτέ σ’ αυτό που ειπώθηκε.
Αυτό που είπα εγώ είναι ότι η Τουρκία δεν μπορεί ποτέ να έρχεται σε αντιδιαστολή με την Ελλάδα για οποιονδήποτε λόγο και δεν μπορούμε να την υμνούμε, προκειμένου να χτυπήσουμε την Κυβέρνηση ή τη χώρα μας. Διότι μπορεί να έχει ένα ασφαλιστικό σύστημα –δεν το ξέρω, το είπε κάποιος- που καλύπτει όλους, πλην όμως, όπως είπε και ο κ. Κωνσταντόπουλος πριν, οι περισσότεροι είναι ασφαλισμένοι μέσα στις φυλακές, οπότε εκ των πραγμάτων οι άνθρωποι περιθάλπονται με κάποιον τρόπο. Έχουμε ελέγξει και τις συνθήκες των φυλακών εκεί και δεν νομίζω να προσφέρουν αυτά για τα οποία μιλούμε. 
Άρα δεν καταλαβαίνω τι «μύγα σάς τσίμπησε». Δεν πρόκειται να ανεχθώ μέσα σε αυτή την Αίθουσα να ξαναφέρνει κανείς ως παράδειγμα για τη χώρα την Τουρκία, μία χώρα που δεν έχει συλλογικές συμβάσεις, δεν έχει συνδικαλισμό, όλα απαγορεύονται, γίνονται συλλήψεις κ.λπ.. 
Κύριοι συνάδελφοι, βεβαίως ούτε την Κούβα τη θέλω. Εάν τη θέλετε εσείς, με γεια σας, με χαρά σας. Όμως, η Κούβα έχει στην ενδοχώρα της το Γκουαντάναμο. Να το πείτε αυτό σε όσους σάς υποστηρίζουν, ακόμα και συναδέλφους μου. Δεν είναι στην παραλία το Γκουαντάναμο, είναι στην ενδοχώρα της. Επομένως ούτε αυτήν τη θέλω. Ούτε τον τρίτο κόσμο τον θέλω. Θέλω να προσπαθώ γι’ αυτόν τον κόσμο, τον οποίο αποδεχόμαστε όλοι.
Δεν έχει νόημα το να λέμε τι έκαναν οι παππούδες μας και οι μανάδες μας. Θα αρχίσουμε να λέμε, εγώ είμαι τέκνο της γενοκτονίας και ο δικός μου πατέρας ήταν στο αντάρτικο κ.λπ.. Τι θα κάνουμε εδώ; Όλοι έχουμε χύσει το αίμα μας, όλες οι οικογένειές μας, με διάφορους τρόπους σε αυτήν την άμοιρη χώρα. 
Όταν αναφέρομαι στο παρελθόν, αυτό δεν είναι θέμα προσωπικό. Αυτά δεν συμβαίνουν μόνο στο δικό σας κόμμα, στο ΣΥΡΙΖΑ. Αυτό συνέβη. Έγινε μία μπάμπουσκα το πολιτικό σύστημα και έφευγαν διάφοροι και πήγαιναν σε διάφορα κόμματα. Αυτό δεν είναι κολυμβήθρα του Σιλωάμ. 
Έχουμε μία ιστορία σε αυτήν τη χώρα. Ήμασταν στην πολιτική, είχαμε θέσεις, αξιώματα. Υπάρχουν άνθρωποι που είναι είκοσι και είκοσι πέντε χρόνια Βουλευτές και ξαφνικά έχουν κηρύξει τον αντιμνημονιακό αγώνα, ενώ τόσα πολλά χρόνια έπαιρναν το μισθό τους από τα δανεικά μέσα στη Βουλή.
Μέσα στα κόμματά τους –και το έχω ξαναπεί- υπάρχουν αυτήν τη στιγμή Βουλευτές που παίρνουν δύο μισθούς από το μνημόνιο μέσα στην ίδια οικογένεια, ο Βουλευτής και η γυναίκα ή ο άνδρας αντίστοιχα. Τι είναι αυτά τα πράγματα; Εκ του ασφαλούς παίρνω το μισθό μου από το μνημόνιο, αλλά δεν θέλω και το μνημόνιο και χαϊδεύω και τα αυτιά του λαού, που δεν παίρνει κανένα μισθό από το μνημόνιο. Να υπάρχει λίγη αυτοσυγκράτηση. 
Τώρα, αν υπήρχαν στελέχη της Νέας Δημοκρατίας που έπεφταν «ξεροί» με τον κ. Κουρουμπλή –εγώ δεν έχω τίποτα με τον κ. Κουρουμπλή- εγώ δεν ετεροπροσδιορίζομαι. Δεν πρόκειται να απολογηθώ για όλα τα στελέχη που έχουν περάσει από τη Νέα Δημοκρατία. Άλλωστε, δεν χρεοκοπήσαμε τυχαία. Από κάτι τέτοια χρεοκοπήσαμε. Δεν λέω, μπορεί να ήταν καλός στη δουλειά του. Είπα απλώς ότι ανήκε σε ένα σύστημα το οποίο τώρα καταγγέλλει. Αυτό δεν γίνεται. 
Δεν μπορούμε να «έχουμε τη μύγα», να «μυγιαζόμαστε», να ενοχλούμεθα σε περίπτωση που πει κάποιος κάτι για εμάς επί του προσωπικού. Εγώ, για παράδειγμα, δεν έχω κανένα προσωπικό. Μπορείτε να λέτε ό,τι θέλετε. Γι’ αυτό είμαστε εδώ, για να διαφωνούμε, αρκεί να μην υβρίζεται η μνήμη νεκρών. Εκεί είναι η ιστορία. Από εκεί και πέρα, η πολιτική κριτική μπορεί να γίνεται. 
Πολύ μυγιάγγιχτοι έχετε γίνει, ενώ κανείς από εμάς δεν είναι από παρθενογένεση και πολύ περισσότερο γιατί κάποιοι ήρθαμε στην πολιτική αργότερα. Ήμασταν στον ιδιωτικό τομέα και είχαμε δει «πόσα απίδια πιάνει ο σάκος» και είχαμε πληρώσει και τους φόρους μας, για να πληρώνονται οι μισθοί του μνημονίου, γιατί, όταν κάποιος έχει δουλέψει τριάντα χρόνια στον ιδιωτικό τομέα, έχει πληρώσει κάποιους φόρους για να έρχονται εδώ κάποιοι -που δεν έχουν βγάλει ούτε 1 ευρώ στον ιδιωτικό τομέα- να κάνουν τους κήνσορες. 
Λοιπόν, κύριε Πρόεδρε, ξεκινήσαμε μια συζήτηση και πήγαμε αλλού, πλην όμως νομίζω ότι κάποια πράγματα πρέπει να μπαίνουν και στη θέση τους εδώ. Τι θα γίνει, δεν θα τολμάμε να μιλάμε;
Σας ευχαριστώ.","ΣΟΦΙΑ ΒΟΥΛΤΕΨΗ",73
"92797"," Κύριε Πρόεδρε, θα ήθελα το λόγο, παρακαλώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"92798"," Κύριε Πρόεδρε, να μιλήσει ο κ. Μαριάς και μετά εσείς ή θέλετε να πάρετε τώρα το λόγο; Με τον κ. Μαριά τελειώνουμε με τους Κοινοβουλευτικούς Εκπροσώπους.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92799"," Όχι, παρακαλώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"92800"," Ευχαριστώ, κύριε Πρόεδρε.
Ο κ. Μαριάς έχει το λόγο για έξι λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, είδα ότι υπήρχε δυσθυμία, επειδή ζήτησα να συνεχίσουμε τη συζήτηση. Άκουσα και εξυπνακισμούς από συναδέλφους.
Να πω το εξής: Αυτήν τη στιγμή συμπληρώνονται επτά ώρες από την έναρξη της συζητήσεως, στην οποία ορισμένοι μόνο εκ των παρισταμένων ήταν από τις 9.30΄ το πρωί.
Δεύτερη παρατήρηση. Να υπενθυμίσω στον κύριο συνάδελφο, που έθεσε τα θέματα, ότι, εάν ήταν εργαζόμενος σε εργοστάσιο, θα δούλευε άλλη μία ώρα, θα έπαιρνε 500 ευρώ, θα είχε πάει με το λεωφορείο στριμωγμένος στη δουλειά του και δεν θα ήταν άνετα καθήμενος εδώ να παίρνει δέκα φορές το μισθό ενός απλού εργαζομένου, να έχει το αυτοκίνητό του, να έχει τους οδηγούς του και να κάνει και φασαρία, διότι ήρθε μία ή δύο ή πέντε φορές το μήνα σ’ αυτήν την Αίθουσα να πει πέντε πράγματα. 
Αν είναι κάποιοι να διαμαρτύρονται, κύριε Πρόεδρε, είναι αυτοί που είναι στο Προεδρείο και αυτοί που παραμένουν σε αυτήν την Αίθουσα από την αρχή ως το τέλος και τοποθετούνται. Αυτά για να εξηγούμαστε. 
Όσον αφορά εμένα, εξηγούμαι, γιατί άκουσα προσωπικές αιχμές, αλλά δεν πήρα το λόγο επί προσωπικού. Εμείς, οι Ανεξάρτητοι Έλληνες –και όσον αφορά εμένα- θα ασκούμε τα όποια δικαιώματα έχουμε εδώ και θα τοποθετούμαστε επί όλων των θεμάτων και επί της ουσίας των θεμάτων και δεν θα γενικολογούμε. 
Αυτά έχω να πω, κύριε Πρόεδρε, ως παρατηρήσεις, διότι κάποιοι είπαν και εξυπνακισμούς, να πάμε, λέει, δήθεν με τον κ. Στουρνάρα να πείσουμε τον κ. Σόιμπλε. Λέω, λοιπόν, στο συνάδελφο ότι, όταν αναλάβουν οι αντιμνημονιακές δυνάμεις, θα έρθει ο κ. Σόιμπλε εδώ. Θα το καταλάβει. Ούτε θα πάμε «γλείφοντας», μαζί με κάποιον κ. Στουρνάρα, να τον πείσουμε δήθεν τον κ. Σόιμπλε να ευεργετήσει την Ελλάδα. Αυτά, λοιπόν, για να τα ξεκαθαρίσουμε, επειδή κάποιοι έθεσαν αυτά τα ζητήματα. 
Ενοχλήθηκαν οι συνάδελφοι, κύριε Πρόεδρε. Άφησαν αιχμές ότι μιλάμε γενικόλογα επί του θέματος. Έχει σχέση, κύριε Υπουργέ και κύριοι συνάδελφοι, το νομοσχέδιό μας με το μνημόνιο; Οι ίδιοι το επικαλείστε το μνημόνιο. Έχει απόλυτη σχέση. Έχει σχέση με διαδικασίες που έχει βάλει η ίδια η συμφωνία σας με την τρόικα; Έχει σχέση. Σας ενοχλεί που σας λέμε τι λέει το τρίτο μνημόνιο, που ακόμα δεν έχετε κυρώσει; Δεν έχει σχέση με τον ΕΟΠΥΥ; 
Σας λέω, λοιπόν –για να δείτε τι σχέση έχει- ότι στη σελίδα 26 γίνεται αναφορά στον έλεγχο φαρμακευτικής δαπάνης για την επίτευξη του 1 δισεκατομμυρίου ευρώ μείωσης της εξωνοσοκομειακής φαρμακευτικής δαπάνης το 2012 -τόσο θα πέσει- και ότι για την προσέγγιση του 1% του ΑΕΠ το 2014 η Κυβέρνηση εντείνει τις προσπάθειές της και κάνει το άλφα ή το βήτα. 
Προσέξτε το αυτό. Όταν λέει 1% επί του ΑΕΠ, σε απόλυτους αριθμούς -επειδή το ΑΕΠ βυθίζεται- θα πρέπει να αντιληφθούν όλοι ότι θα είναι πολύ λιγότερα τα ποσά. Άρα θα πάμε σε ακόμα μεγαλύτερες μειώσεις. Τα λέω αυτά για να το ξεκαθαρίσουμε. 
Έχει άμεση σχέση, λοιπόν, και εμείς θα περιμέναμε μία συζήτηση και κύρωση -το επαναλαμβάνω, κύριε Πρόεδρε- του μνημονίου σε αυτήν τη Βουλή, για να συζητηθούν τα πράγματα και ο καθένας να πάρει την ευθύνη του. 
Δεν το θέλετε αυτό; Ας κάνει μία αναλυτική συζήτηση, μια προ ημερησίας διατάξεως συζήτηση ή στην επιτροπή, για το ποιες είναι οι δεσμεύσεις του μνημονίου, πώς ανατρέπονται, τι προτάσεις έχετε εσείς, πώς θα τις βελτιώσετε, ποια η διαπραγματευτική σας θέση, ώστε να υπάρχει η εικόνα για τον ίδιο τον ελληνικό λαό. 
Εμείς, λοιπόν, λέμε ότι αυτήν τη στιγμή υπάρχει μια πραγματική καταστροφή στην οικονομία λόγω του μνημονίου και στους φορείς που ασχολούνται με την υγεία. Ο Φαρμακευτικός Σύλλογος Ηρακλείου συνεχώς διαμαρτύρεται. Έχουν κλείσει πάρα πολλά φαρμακεία στην περιοχή του Ηρακλείου, που ήταν παλιά μια εύρωστη οικονομικά περιοχή. 
Υπάρχουν προβλήματα στα νοσοκομεία και σας μεταφέρουμε την αγωνία αυτών οι οποίοι πάσχουν από μεσογειακή αναιμία. Σήμερα υπάρχουν ένα-δύο ακριβά φάρμακα, τα οποία δεν τα βρίσκουν πλέον στα φαρμακεία των νοσοκομείων, πάνε στα φαρμακεία του ΕΟΠΥΥ, από του Ρέντη μέχρι τη Νέα Ιωνία. Αυτή είναι η πραγματική κατάσταση την οποία πρέπει να δούμε. Πρέπει να τη δείτε και εσείς, κύριε Υπουργέ. 
Υπάρχει άλλο ένα θέμα. Διάφοροι πάροχοι δίνουν τιμολόγιο «εξοφλήθη»  στον ασφαλισμένο, διότι μόνο έτσι μπορεί να πάρει τα χρήματά του. Αυτό το τιμολόγιο είναι κατατεθειμένο στον ΕΟΠΥΥ. Αργεί να εξοφληθεί, αλλά πληρώνει ο συγκεκριμένος το ΦΠΑ. Η κατάσταση, πλέον, έχει φτάσει σε δραματικά επίπεδα. 
Εμείς, κύριε Υπουργέ, ακούσαμε όλη τη συζήτηση και βλέπουμε ότι εμμένετε σε αυτά τα ζητήματα. Εμείς σίγουρα δεν θα ψηφίσουμε το άρθρο 1, έτσι όπως εξελίσσεται η συζήτηση. Μόνο το άρθρο 2 θα ψηφίσουμε. Δεν μπορούμε να σας δώσουμε την εξουσιοδότηση που θέλετε, με την κοινή υπουργική απόφαση, για το συμψηφισμό. Θεωρούμε ότι οι καλοί λογαριασμοί κάνουν τους καλούς φίλους.
Έπρεπε, κατά τη δική μας γνώμη, να μην υπάρχει αυτή η διαδικασία εκχωρήσεων και συμψηφισμών. Άλλο ο ΕΟΠΥΥ, άλλο τα νοσοκομεία, άλλο οι οφειλές. Να ρυθμιστεί το ζήτημα και να χρηματοδοτήσετε απευθείας τον ΕΟΠΥΥ, να πάει να πληρώσει εκεί που χρωστάει. Μην μπλέκετε τα νοσοκομεία και μετά θα ψάχνουν τα νοσοκομεία τι να κάνουν.
Εμείς δεν συμφωνούμε με αυτήν τη διαδικασία, όπως δεν συμφωνούμε φυσικά και με το άρθρο 3 -όπως σας το είπε και ο εισηγητής μας- αλλά και με το άρθρο 4.
Ευχαριστώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92801"," Ο κ. Κακλαμάνης έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92802"," Κύριε Πρόεδρε, ο ελληνικός λαός θέλει -και ορθώς- την ανανέωση στο δημόσιο βίο της χώρας ως ελπίδα ότι θα βελτιωθεί η παρούσα κατάσταση στην οποία βρίσκεται. Το Κοινοβούλιο στις τελευταίες εκλογές ανανεώθηκε κατά τα 2/3. Δυστυχώς αυτό, τουλάχιστον ως εικόνα, δεν νομίζω ότι δικαιώνει την ελπίδα του ελληνικού λαού, διότι στην Ελλάδα παρουσιάζεται ένα φαινόμενο πρωτοφανές για ολόκληρη την Ευρώπη. Παντού η κοινωνία, οι διάφορες κοινωνικές τάξεις, οι πολίτες ασκούν κριτική, απονέμουν τον έπαινο ή τον ψόγο, κρίνοντας την κυβέρνηση κάθε χώρας.
Είμαστε η μοναδική χώρα στην Ευρώπη όχι μόνο τώρα, αλλά εδώ και πάρα πολλά χρόνια, που γίνεται αυτό. Κάποιοι παλαιοί εδώ μπορεί να θυμούνται ότι είχα πει το 1995 ότι υπάρχουν πολλοί που, έχοντας τη δύναμη να χειραγωγούν τον απλό άνθρωπο, εμφανίζονται να χαίρονται, όταν δυστυχισμένοι πολίτες, για μύρια όσα προβλήματα μπορεί να αντιμετωπίζουν, θεωρούν ότι το Κοινοβούλιο είναι ένα δημόσιο πτυελοδοχείο.
Έπρεπε να περάσουν πολλά χρόνια, για να ζήσουμε πριν από δύο χρόνια πώς αυτού του είδους η χειραγώγηση οδήγησε δυστυχείς συμπολίτες μας. Στην πλειονότητά τους ήταν στην πλατεία Συντάγματος. Όμως, ήσαν και αρκετοί που, κατά τη γνώμη μου, δεν φαίνονταν τόσο δυστυχείς, με διάφορα λάβαρα δεξιά, αριστερά, μπροστά στον Άγνωστο Στρατιώτη, λάβαρα όχι μόνο την ελληνική σημαία, αλλά και λάβαρα που αναφέρονται στο πλέον απεχθές παρελθόν της ανθρωπότητας και ιδιαίτερα της Ευρώπης και της πατρίδος μας. Απειλείτο τότε η είσοδος εδώ, στη Βουλή, όπως ελέχθη, σε αυτήν τη λογική της χειραγώγησης, του φανατισμού του ανθρώπου που δυστυχεί. Η προτροπή ποια ήταν; Ακόμη και κάποιοι, μπαίνοντας εδώ μέσα, να δίνουν χαστούκια, να πλακώνουν στο ξύλο.
Αυτή είναι μία έμπνευση που προηγήθηκε στη γειτονική μας Ιταλία. Αυτοί οι δύο -εντός ή εκτός εισαγωγικών- κλόουν ήταν ένας διασκεδαστής ηθοποιός           -σημειώστε το, διότι μπορεί να το δείτε και εδώ- και ένας πολιτικός, για τον οποίο τουλάχιστον το μισό του πληθυσμού της γειτονικής χώρας θα έπρεπε να ντρέπεται ότι στη χώρα του υπήρξε τόσα χρόνια Πρωθυπουργός αυτός ο άνθρωπος.
Θέλω να πω, λοιπόν, κύριε Πρόεδρε -και το απευθύνω σε όλους- το εξής: Τι θέλουμε τελικά εμείς; Θα πρέπει να φτάσουμε στο τελευταίο σκαλί «στου κακού τη σκάλα»; Δεν είναι βέβαιο ότι πάντοτε οι ποιητές, ακόμα και οι εθνικοί ποιητές, επιβεβαιώνονται. Δεν είναι βέβαιο ότι εκεί που κατεβαίνουμε, αναμένουν την Ελλάδα, την πατρίδα μας να πετάξει με τα φτερά, τα παλιά, τα φωτεινά, τα μεγάλα.
Είμαι υποχρεωμένος -το έχω πει ξανά εδώ- να πω ακόμη μια φορά ότι έχω ζήσει την Κατοχή και τον Εμφύλιο, έχω ζήσει τη μετεμφυλιακή περίοδο και ξέρω μετά βεβαιότητος το εξής: Αν εδώ μέσα -το έχω πει πολλές φορές και θα το επαναλάβω- ο λαός μας βλέπει εμάς, τους εκπροσώπους του, υποπόδια των ποδών των διαφόρων τηλεπαρουσιαστών, δηλαδή, των έξι-επτά επιχειρηματιών, που, είτε ως κατασκευαστές δημοσίων έργων είτε ως προμηθευτές είτε ως εκβιαστές κατασκευαστών και προμηθευτών του δημοσίου, έχουν κατορθώσει -διότι έχει ο καθένας μας και την προσωπική του ευθύνη- να αποδεχθούμε λαός και ηγεσίες και εμείς την ενός ανδρός αρχή, τότε έχουμε μια κολοβή δημοκρατία. Διότι Κοινοβουλευτική Δημοκρατία χωρίς πολίτες που συμμετέχουν, που έχουν άποψη, που δέχονται τον αντίλαλο της άποψής τους να επιστρέφει σε αυτούς, προφανώς δεν είναι δημοκρατία πλήρης.
Βλέπω ότι και σχηματισμοί που εμφανίζονται ότι έχουν πολυφωνία, πολλές τάσεις, ρεύματα κ.λπ. σε κόμματα του ενός διαμορφώνονται.
Νομίζω ότι πολλοί που μπορούμε εδώ πέρα να ανεβαίνουμε στο Βήμα και να μιλάμε, αυτό πρέπει να κάνουμε. Το χειρότερο που κάνουμε είναι να λέμε στον πολίτη τα καλύτερα, ίσως και τα πιο σωστά και τα πιο σοφά λόγια, αλλά να του λέμε «ξέρεις, εμένα θα με ακούσεις από το μαγαζί του τάδε μεγαλοεκδότη ή του τάδε μεγαλοκαναλάρχη», όχι από το ιερό Βήμα της Βουλής.
Πιστεύω ότι αυτό είναι η Λυδία λίθος του κοινοβουλευτικού και ατομικού ήθους καθενός που φιλοδοξεί να εκπροσωπεί εδώ το έθνος, όπως λέει το Σύνταγμά μας.
Επιτρέψτε μου με δύο λόγια να αναφερθώ σε κάποια πράγματα που άκουσα και τα οποία, εγώ τουλάχιστον, θεωρώ ότι με αδικούν.
Εγώ στο ΠΑΣΟΚ, αγαπητέ κύριε Πρόεδρε, ανήκω από την ίδρυσή του. Είμαι ο μόνος εδώ από τα ιδρυτικά μέλη του ΠΑΣΟΚ. Και στις καλές και στις δύσκολες στιγμές θεώρησα ότι αυτή είναι η θέση μου. Εάν άλλαζα άποψη, δεν θα προκαλούσα στον ελληνικό λαό αυτήν την εικόνα της σύγχυσης, να βλέπει αυτόν τον πολιτικό που δοξάζει τώρα, ξαφνικά στο απέναντι μπαλκόνι και ξανά στο προηγούμενο μπαλκόνι.
Νομίζω, λοιπόν, ότι όποιος κάνει λάθος στη διεύθυνση, όπως έλεγε ο Γεώργιος Παπανδρέου, πρέπει να πηγαίνει στο σπίτι του.
Το να πτύει κανείς εκεί που όμνυε, αυτό που μπορεί να είναι και ειλικρινέστατο, δεν νομίζω ότι βοηθά ώστε να εμπεδωθεί στο λαό η εμπιστοσύνη στους εκπροσώπους του.
Τέλος, πράγματι, τώρα όλο και μειώνονται οι συνταξιοδοτικές αποδοχές των απομάχων της ζωής. Όμως, εάν το 1983 δεν αφαιρούσε η τότε κυβέρνηση του ΠΑΣΟΚ –ήμουν Υπουργός Εργασίας- τα αποθεματικά των ασφαλιστικών ταμείων, που ήταν επί σαράντα χρόνια δεσμευμένα στην Τράπεζα της Ελλάδας και τα οποία, υπάρχοντος πληθωρισμού 25%, έπαιρναν 1% από την Τράπεζα της Ελλάδας τα ασφαλιστικά ταμεία, δεν θα υπήρχε καν ασφαλιστικό σύστημα στην Ελλάδα. 
Λένε ότι ο λαός ξεχνά. Εγώ δεν το πιστεύω. Άλλο συμβαίνει. Κάτω απ’ αυτές τις συνθήκες και όταν συστηματικά επιδιώκεται μία τεχνητή πόλωση, τα παιδιά μου, τα εγγόνια μου θα πρέπει να επιλέγουν αν θα πάνε είτε στην άκρα Αριστερά είτε στην άκρα Δεξιά, διότι αυτή είναι η πορεία των πραγμάτων. Αν κυριαρχήσει ο φανατισμός ή το μίσος, το οποίο από εδώ μέσα εκπέμπεται με χίλιους δυο τρόπους, τότε φοβούμαι –και δεν θέλω- να ξαναζήσω ή να ζήσουν τα παιδιά, τα εγγόνια, ο ελληνικός λαός, αυτά που έζησα εγώ μικρό παιδί στην Κατοχή, στον Εμφύλιο και στην περίφημη μέχρι το 1962 περίοδο που ακολούθησε.
Αυτά τα λέγω με πόνο ψυχής, κύριε Πρόεδρε, μετά την περικοπή για το καλοκαίρι του 2010 του επιδόματος αδείας και του επιδόματος Πάσχα, γι’ αυτά τα 110 δισεκατομμύρια ευρώ της πρώτης συμφωνίας. Τι θα γινόταν, αν δεν σταματούσαμε στα λιμάνια τους τουρίστες να βγουν, εάν δεν κάναμε και ό,τι άλλο μπορούσαμε να κάνουμε; Μιλάμε όλοι για το λάθος του πολλαπλασιαστή. Ο πολλαπλασιαστής είναι ο παράγοντας που λαμβάνει υπ’ όψιν του την ιδιωτική κατανάλωση, τη δημόσια κατανάλωση, τις εξαγωγές, τις εισαγωγές, κάποιους παράγοντες. Είναι λάθος, λοιπόν, αλλά και εμείς και όσοι έδρασαν επί τρία χρόνια και δρουν, τι έκαναν για να αχρηστευτεί αυτό το λάθος; Μήπως προσθέσαμε με τον τρόπο μας σ’ αυτό το λάθος; 
Τελείωσα, κύριε Πρόεδρε. Δεν ξέρω, πολλές φορές λέμε πράγματα και τα ακούμε εμείς οι ίδιοι. Όμως θυμάμαι το ν.1264 –θα το ξαναπώ- που και οι πρωτογενείς και οι επιγενόμενοι τον καταψήφισαν. Και οι πρωτογενείς και οι επιγενόμενοι λένε «προς Θεού, μην καταργηθεί ο ν.1264».
Κύριε Πρόεδρε, με έλλειμμα 14%, με πληθωρισμό 25% το 1981, με την έκθεση Αβέρωφ να λέει ότι η οικονομία καταρρέει, όλη εκείνη η προσπάθεια που έγινε, έγινε με ένα ΠΑΣΟΚ υπονομευόμενο συνεχώς, με ένα ΠΑΣΟΚ βαλλόμενο. Και είναι τόσο το πάθος του ΠΑΣΟΚ και εξακολουθεί μέχρι και τώρα για την πατρίδα και μόνο. Τώρα αναγνωρίζουν και άλλοι ότι ο δρόμος του αγώνα είναι αυτός και όχι από τα μπαλκόνια και τα άσφαιρα πυρά. Αυτά στο τέλος δεν βοηθούν τον αγώνα. 
Η χώρα, η πατρίδα μας, έχει πόλεμο. Βλέπουμε ότι αυτός ο πόλεμος επεκτείνεται σε ολόκληρη την Ευρώπη, τη Νότια Ευρώπη. Δεν είναι οι κλόουν που θα υπερασπιστούν τους λαούς της Νότιας Ευρώπης. Αντίθετα, φοβάμαι ότι αυτού του είδους οι πολιτικοί είναι που παρασκευάζουν με άλλη μορφή, με άλλα μέσα και με άλλες μεθόδους «Μουσολίνηδες» και «Χίτλερ» του μέλλοντος. Εκεί θα βρεθούμε όλοι μαζί. Όμως, τι νόημα έχει αν στο μεταξύ ο καθένας με τον τρόπο του θα έχει βοηθήσει αυτήν την κατολίσθηση της χώρας μας και ολόκληρης της Νότιας Ευρώπης και ολόκληρου –γιατί όχι- του κόσμου; «Παγκοσμιοποίηση» δεν λέμε; Η παγκοσμιοποίηση είναι και για τις συμφορές.
(Χειροκροτήματα από την πτέρυγα του ΠΑΣΟΚ)","ΑΠΟΣΤΟΛΟΣ ΚΑΚΛΑΜΑΝΗΣ",172
"92803"," Το λόγο έχει ο κ. Σπυρίδων Χαλβατζής.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92804"," Κύριε Πρόεδρε, τα προβλήματα της υγείας στα δημόσια νοσοκομεία και ιδρύματα έφθασαν ήδη σε μία κατάσταση τραγική. Αυτή η σκληρή πραγματικότητα είναι αυτή που βιώνει σήμερα η εργατική λαϊκή οικογένεια. Όποιες προσπάθειες και να γίνουν, είτε για τον εξωραïσμό της κατάστασης είτε για τη δικαιολόγησή της είτε για την ωραιοποίηση αυτής της εικόνας, από την τρικομματική Κυβέρνηση σήμερα της Νέας Δημοκρατίας, του ΠΑΣΟΚ και της ΔΗΜΑΡ, αλλά όπως γινόταν και από τις προηγούμενες κυβερνήσεις, η σκληρή πραγματικότητα δεν αλλάζει με λόγια. Θα αλλάξει στο βαθμό που θα αλλάζουν και οι συσχετισμοί στο εργατικό κίνημα.
Με αφορμή, όμως, αυτήν τη συζήτηση και στην προσπάθεια ομιλητών να δικαιολογήσουν ή να παρουσιάσουν αυτήν την αθλιότητα διαφορετικά,  προσπάθησαν να μεταφέρουν αλλού τη συζήτηση και τα προβλήματα, κάνοντας και υποτιμητικές αναφορές στην Κούβα. Δικαίωμα του καθενός είναι να συμφωνεί ή να μη συμφωνεί με το κοινωνικό σύστημα, με τη διακυβέρνηση στην Κούβα.
Κύριε Πρόεδρε, ήθελα να επισημάνω δύο πράγματα. Είναι αυτά που δεν μπορεί κανένας να τα αμφισβητήσει. Το πρώτο είναι ότι το υγειονομικό σύστημα στην Κούβα -παρά το γεγονός ότι πέρασαν πάνω από πενήντα χρόνια αυτού του σκληρού, του βάρβαρου, του εγκληματικού εμπάργκο του αμερικανικού ιμπεριαλισμού- συνεχίζει πραγματικά να είναι άριστο και να καλύπτει τις ανάγκες του πληθυσμού της Κούβας. Δεν υπάρχει κανένας που να μη γνωρίζει ότι η Κούβα έστειλε χιλιάδες γιατρούς εθελοντές να στηρίξουν την υγεία σε χώρες της Λατινικής Αμερικής και της Αφρικής. 
Βέβαια, δεν είναι μόνο αυτό. Το δεύτερο είναι το εξής: Επειδή έγινε μία αναφορά στο Γκουαντάναμο, θέλω να σας πω κάτι που αποτελεί πραγματικότητα. Ο αμερικανικός ιμπεριαλισμός, για πάρα πολλές δεκάδες χρόνια και πριν από την επανάσταση στην Κούβα, καταπατούσε το έδαφος της Κούβας με τη βάση που έχει. Ο αμερικανικός ιμπεριαλισμός είναι αυτός που αποδέχονται όλες οι πολιτικές δυνάμεις και εξακολουθούν να υποστηρίζουν ότι είναι ο βασικός τους σύμμαχος. Αυτή είναι η πραγματικότητα και η αλήθεια πρέπει να λέγεται.
Σας ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"92805"," Κι εμείς σας ευχαριστούμε.
Ο Υπουργός Υγείας κ. Ανδρέας Λυκουρέντζος έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92806"," Ευχαριστώ, κύριε Πρόεδρε. 
Θα ήθελα πολύ σύντομα να δώσω ορισμένες απαντήσεις. Ας δούμε γιατί τροποποιείται ο προϋπολογισμός του ΕΟΠΥΥ. Τροποποιείται γιατί κάθε φορά που έχει εισφορές και πρέπει να πληρώνει τις οφειλές του –όπως, για παράδειγμα, όταν πληρώνει τους φαρμακοποιούς- πρέπει αυτή η μεταβολή να εμφανίζεται στο σύστημα «Διαφάνεια»-«Διαύγεια». Γι’ αυτό σας είπα και πριν, χωρίς να θέλω να σας μειώσω και να σας προσβάλω, ότι θα υπάρξουν πάρα πολλές τέτοιες μεταβολές. Δεν υπάρχει κάποια σκοπιμότητα. 
Και όσον αφορά τα έσοδα του ΕΟΠΥΥ, σας είπα –γιατί μιλήσατε για εγγυημένη κρατική επιχορήγηση- ότι είναι αυτά που ανέφερα επανειλημμένως. Είναι δηλαδή 1,1 δισεκατομμύριο για το προηγούμενο έτος. Ήδη υπάρχει δεσμευμένη επιχορήγηση κατά 800 εκατομμύρια και πλέον από τον τακτικό προϋπολογισμό και 300 εκατομμύρια από τον κοινωνικό προϋπολογισμό. Μάλιστα, σας είπα ότι προς το τέλος θα υπάρξει και κάποια περαιτέρω επιχορήγηση. 
Ο κ. Μαριάς μίλησε πολύ σωστά για τη διαφορά που υπάρχει ανάμεσα στο να θέλουμε να έχει ο ΕΟΠΥΥ ένα έσοδο ως ποσοστό του ΑΕΠ από το να έχει μια σταθερή επιχορήγηση και για τις δαπάνες για την υγεία. 
Όσον αφορά δε αυτό που λέγεται, δηλαδή ότι ο μέσος όρος των δαπανών για την υγεία στις χώρες-μέλη της Ευρωπαϊκής Ένωσης είναι 6% του ΑΕΠ, αν το τηρήσουμε εδώ και δεν λειτουργήσουμε με τις ονομαστικές τιμές, όπως έχουμε προσδιορίσει και για τη φαρμακευτική δαπάνη και για τη δαπάνη των νοσοκομείων, να ξέρετε ότι θα πάμε πάρα πολύ κάτω. 
Με την ευκαιρία ερωτήσεως ή επερωτήσεως που είχε κάνει ο ΣΥΡΙΖΑ στη Βουλή, σας είχα πει και άλλη φορά ότι στο πλαίσιο της δανειακής συμφωνίας πετύχαμε να τηρηθούν οι ονομαστικές τιμές των κεφαλαίων των επιχορηγήσεων που θα διατεθούν φέτος στον τομέα της υγείας σε όλα τα επίπεδα, όπως και στη λειτουργία του Εθνικού Συστήματος Υγείας.
Και τώρα, κυρίες και κύριοι συνάδελφοι, επιτρέψτε μου να κάνω και εγώ μια γενικότερη αξιολόγηση. Δεν είμαστε εδώ για να επικαλούμεθα τα παραδείγματα της οποιασδήποτε άλλης χώρας και να κάνουμε συγκρίσεις. 
Κύριε Κακλαμάνη, θυμάμαι τα φοιτητικά μου χρόνια, όταν στα αμφιθέατρα, για να επιδείξει καθένας τα επιτεύγματα του σοσιαλισμού, επεκαλείτο την κραταιά τότε Σοβιετική Ένωση και άλλος την Αμερική. Αυτά είχαν την αξία τους, για να αντιπαραθέτουμε επιχειρήματα ως φοιτητές.","ΑΝΔΡΕΑΣ ΛΥΚΟΥΡΕΝΤΖΟΣ",288
"92807"," Και εμείς λέγαμε τη Λιβύη.","ΑΠΟΣΤΟΛΟΣ ΚΑΚΛΑΜΑΝΗΣ",172
"92808"," Σήμερα η ευθύνη μας είναι να κάνουμε πρότυπο την Ελλάδα και να επικαλούνται άλλοι εμάς και να λένε ότι η Ελλάδα είναι η χώρα που είναι μέλος της Ευρωπαϊκής Ένωσης και αξίζει μιμήσεως. Αυτό θα το πετύχουμε μόνο με σκληρή δουλειά και όχι επικαλούμενοι άλλου είδους παραδείγματα. 
Τέλος, κύριε Πρόεδρε, συμφωνώντας επίσης με τον Πρόεδρο κ. Κακλαμάνη, θα έλεγα ότι δεν μπορεί εμείς οι ίδιοι, τα μέλη της Εθνικής Αντιπροσωπείας, να είμαστε πομποί αρνητικών μηνυμάτων για την ευθύνη, το ρόλο και την αποστολή του Έλληνα Βουλευτή. 
Δεν θέλω να κάνω αξιολόγηση σε προηγούμενη τοποθέτηση, γιατί ενδεχομένως να προκύψουν και ζητήματα επί προσωπικού κ.λπ. Δεν είναι αυτό το σκεπτικό μου. Όμως, είναι διαφορετικό πράγμα να αναγνωρίζουμε τη θεσμική βαρύτητα της εκπροσώπησης του ελληνικού λαού και τη στήριξη του κύρους του πολιτικού κόσμου και διαφορετικό πράγμα είναι εμείς οι ίδιοι με τις τοποθετήσεις μας να συμβάλλουμε στην ανάπτυξη του ρεύματος του λαϊκισμού, της ισοπέδωσης και τελικά της κατεδάφισης των θεσμών. 
Μπορεί ο καθένας να έχει τις επιφυλάξεις του. Όμως, η προστασία των δημοκρατικών θεσμών στη χώρα αποτελεί κορυφαία ευθύνη μας. Και αυτό γιατί τα κρούσματα τα οποία εκδηλώνονται πλήττουν τους δημοκρατικούς θεσμούς και σπιλώνουν τον πολιτικό κόσμο, με αποτέλεσμα τελικά να επιδεικνύεται ανοχή από την κοινωνία απέναντι σε συμπεριφορές εκτροπής από τη δημοκρατική μας παράδοση. Αποτελεί πρώτα δική μας ευθύνη να αξιώσουμε και να απαιτήσουμε από τους πολίτες το σεβασμό στο δημοκρατικό πολίτευμα και όχι απλώς να στηλιτεύουμε εκ των υστέρων αυτές τις πρακτικές.
Με συγχωρείτε που έκανα αυτές τις δύο τελευταίες αξιολογήσεις, αλλά θεωρώ υποχρέωσή μου αυτήν τη συζήτηση ως εκπρόσωπος της Κυβέρνησης. 
Σας ευχαριστώ.
(Χειροκροτήματα από τις πτέρυγες της Νέας Δημοκρατίας και του ΠΑΣΟΚ)","ΑΝΔΡΕΑΣ ΛΥΚΟΥΡΕΝΤΖΟΣ",288
"92809"," Κυρίες και κύριοι συνάδελφοι, ολοκληρώθηκε η συζήτηση επί της αρχής και επί των άρθρων.
Εισερχόμαστε στη συζήτηση επί των τροπολογιών.
Το λόγο έχει ο Υπουργός Παιδείας και Θρησκευμάτων, Πολιτισμού και Αθλητισμού κ. Κωνσταντίνος Αρβανιτόπουλος για δυο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92810"," Ευχαριστώ, κύριε Πρόεδρε. 
Κυρίες και κύριοι συνάδελφοι, ζητώ την ανοχή του Σώματος για τη συζήτηση αυτής της τροπολογίας του Υπουργείου Παιδείας που έχουμε καταθέσει στο σχέδιο νόμου του Υπουργείου Υγείας, η οποία ρυθμίζει τρία κατεπείγοντα προβλήματα. 
Το πρώτο πρόβλημα έχει να κάνει με την έγκριση του προϋπολογισμού των ανωτάτων εκπαιδευτικών ιδρυμάτων. Είναι γνωστό σε όλους μας ότι η έγκριση του προϋπολογισμού κατατίθεται στο Υπουργείο μετά από έγκριση των συμβουλίων διοίκησης. Όμως σε πολλά πανεπιστήμια δεν έχει εκδοθεί ακόμα διαπιστωτική πράξη για τα συμβούλια διοίκησης και πρέπει να αποδεχθούμε τον προϋπολογισμό, όπως αυτός εγκρίνεται από τις συγκλήτους, προκειμένου να μπορέσουν τη Δευτέρα να λειτουργήσουν τα ιδρύματα και να μην έχουμε λουκέτα.
Το δεύτερο είναι η σύντμηση της περιόδου εκφοράς γνώμης από τα ιδρύματα για το σχέδιο αναδιάρθρωσης της ανώτατης εκπαίδευσης. Μάλιστα, σχεδόν όλα τα ιδρύματα έχουν καταθέσει τη γνώμη τους, ούτως ώστε να μπορέσουμε να προχωρήσουμε στις απαραίτητες νομοθετικές ρυθμίσεις.
Το τρίτο πρόβλημα αφορά το θέμα της πολεοδομικής αδείας για τα κολλέγια και τα εκπαιδευτήρια τα οποία δεν την έχουν και βάζουμε την περίοδο μέσα στην οποία πρέπει να έχουν την άδεια, κάτι που είναι πολύ σημαντικό.
Ευχαριστώ πολύ.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"92811"," Το λόγο έχει για τρία λεπτά ο Υφυπουργός Οικονομικών κ. Μαυραγάνης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92812"," Κύριε Πρόεδρε, κυρίες και κύριοι Βουλευτές, επί της τροπολογίας που έχει σχέση με το ΦΠΑ και τους δασμούς και την αναστολή του καθεστώτος, θα ήθελα κατ’ αρχάς να ζητήσω και εγώ την κατανόηση του Κοινοβουλίου, διότι εισάγεται με επείγοντα χαρακτήρα, λόγω του επείγοντος χαρακτήρα που έχει η κατάσταση της οικονομίας όσον αφορά τις επενδύσεις. 
Πρέπει να είμαστε ταχύτατοι στο να βοηθάμε και να ξεμπλοκάρουμε επενδύσεις. Ο λαός περιμένει από την Κυβέρνηση να ξεμπλοκάρει επενδύσεις και να δώσει ένα μήνυμα ελπίδας. Χωρίς επενδύσεις δεν πρόκειται ποτέ να φτάσουμε σε ένα σημείο όπου θα λύσουμε τα οικονομικά μας προβλήματα, θα κοιτάξουμε μπροστά και θα ξεφύγουμε απ’ αυτήν την κατάσταση. 
Ο σκοπός αυτής της τροπολογίας είναι να διευκολύνει επενδύσεις, χωρίς να διακινδυνεύσει τα δημόσια έσοδα. Άλλωστε και η έκθεση του Γενικού Λογιστηρίου του Κράτους λέει ότι δεν υπάρχει τέτοιος κίνδυνος. Και αυτό που κάνουμε είναι κάτι πολύ απλό. Αντιγράφουμε πρακτικές οι οποίες υπάρχουν σε άλλες χώρες-μέλη της Ευρωπαϊκής Ένωσης. Δεν κάνουμε τίποτα παραπάνω από το να διευκολύνουμε την ανταγωνιστικότητα της Ελλάδας, έτσι ώστε η Ελλάδα να μπορέσει να καταστεί ένας ελκυστικός τόπος επενδύσεων, χωρίς να αμφισβητούνται τα δημόσια έσοδα. 
Άλλωστε, επειδή ακούστηκε ότι χάνεται φόρος, θα ήθελα να σημειώσω ότι ο κύριος όγκος αυτών των εισαγωγών εξάγεται, είτε σε τρίτες χώρες είτε σε χώρες της Ευρωπαϊκής Ένωσης, με συνέπεια να μην οφείλεται ΦΠΑ. Άρα, λοιπόν, ξεπερνάμε μια γραφειοκρατική διαδικασία, η οποία δημιουργούσε προβλήματα στο εμπόριο. 
Επίσης, θα ήθελα να τονίσω ότι σε άλλες ευρωπαϊκές χώρες στις οποίες προβλέπονται αντίστοιχες ρυθμίσεις -όπως είναι η Ολλανδία, το Βέλγιο, η Γερμανία- η απόφαση για την εφαρμογή ή μη αυτής της ρύθμισης εναπόκειται στη διακριτική ευχέρεια της φορολογικής διοίκησης. Πάντως, συγκριτικά η προτεινόμενη ρύθμιση προβλέπει πολύ πιο συγκεκριμένες προϋποθέσεις και κριτήρια για τη χορήγηση ή μη της άδειας. Με τον τρόπο αυτόν, η διακριτική ευχέρεια του Γενικού Γραμματέα Δημοσίων Εσόδων περιορίζεται σε πολύ σημαντικό βαθμό. 
Συνεπώς έχουμε λάβει υπ’ όψιν μας τον προβληματισμό που αναφέρθηκε εκ μέρους της Κοινοβουλευτικής Εκπροσώπου του ΠΑΣΟΚ, έτσι ώστε να εξασφαλίζεται ένα σταθερό νομικό πλαίσιο, που εφαρμόζεται ομοιόμορφα και δίνει στη χώρα μας μια σημαντική επενδυτική ώθηση. 
Σκοπός της τροπολογίας είναι, όπως ακριβώς λέγεται και στην εισηγητική έκθεση, να καταστήσει τον Πειραιά διαμετακομιστικό κέντρο και να δώσει ελπίδα, την οποία χρειάζεται πλέον ο ελληνικός λαός από πλευράς ανάπτυξης, έτσι ώστε να ξεφύγουμε από τη μιζέρια και να προχωρήσουμε μπροστά.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ  ΜΑΥΡΑΓΑΝΗΣ",312
"92813"," Κύριε Υπουργέ, εσείς έχετε να πείτε κάτι για τη δική σας τροπολογία;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92814"," Όχι, κύριε Πρόεδρε, θα ήθελα να ακούσω τους κυρίους συναδέλφους.","ΑΝΔΡΕΑΣ ΛΥΚΟΥΡΕΝΤΖΟΣ",288
"92815"," Το λόγο, λοιπόν, έχει ο κ. Κουρουμπλής για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92816"," Κύριε Πρόεδρε, σε όλη μου την πολιτική διαδρομή ακούω με πολλή προσοχή έναν άνθρωπο που ξέρει πολύ καλά πόσο τον σέβομαι, ξέρει πολύ καλά πόσο σέβομαι τους πολιτικούς και κοινωνικούς του αγώνες για τη δημοκρατία και για το κοινωνικό κράτος. Μάλιστα, δεν παραπονιέμαι γιατί δεν βρήκε να πει ούτε έναν καλό λόγο για όλη αυτή τη διαδρομή, όπως και για τη δική μου –την οποία ξέρει πολύ καλά- αλλά παραπονιέμαι γιατί έκανε μία αναφορά μέσα από ένα υπονοούμενο, όσον αφορά το γιατί ένας πολιτικός βρέθηκε από ένα χώρο σε άλλον. 
Τότε πρέπει να κατηγορήσουμε και τον Ανδρέα Παπανδρέου που ήταν Βουλευτής της Ενώσεως Κέντρου και ο φυσιολογικός Αρχηγός της, τον αείμνηστο Γιάννη Αλευρά, τον Γεώργιο Παπαδημητρίου και πάρα πολλούς μαχητές της δημοκρατίας που δεν ακολούθησαν την Ένωση Κέντρου, η οποία υπήρχε.
Επειδή εγώ είμαι από εκείνους που ξέρουν πολύ καλά την πολιτική διαδρομή του Προέδρου, πόσο μαχητής ήταν εκείνα τα χρόνια, δεν θέλω να πω ένα χαρακτηρισμό τον οποίο απηύθυνε τότε στην Ένωση Κέντρου. Αλλά τότε ήταν ο νέος Κακλαμάνης, ο μαχητής, που, τέλος πάντων, είχε και μία αδρεναλίνη ίσως περισσότερη, την οποία εξέπεμψε και προχθές για τη συμπεριφορά του κ. Στουρνάρα. 
Εμείς τι πρέπει να κάνουμε εδώ, κύριε Πρόεδρε; Να ακολουθήσουμε τη «σιωπή των αμνών»; 
Είμαι περήφανος για την πολιτική μου διαδρομή στο ΠΑΣΟΚ και για το κοινωνικό κράτος που έχτισε εκείνο το ΠΑΣΟΚ, αγαπητέ κύριε Πρόεδρε, το οποίο όντας Βουλευτής του ΣΥΡΙΖΑ – Ενωτικού Κοινωνικού Μετώπου υπερασπίζομαι σε κάθε στιγμή! Πείτε το στους κυρίους που παραμένουν στο ΠΑΣΟΚ. Πόσο το υπερασπίζονται στα τηλεοπτικά κανάλια;
Και επειδή κάνατε μία αναφορά για τα τηλεοπτικά κανάλια, κύριε Πρόεδρε, βγήκα Βουλευτής στο ΣΥΡΙΖΑ χωρίς να έχω ούτε ενός λεπτού πρόσβαση προεκλογική -και στις δύο εκλογές- σε κανένα μεγάλο κανάλι. Έτσι, για να αποσαφηνίζουμε τα πράγματα.
Σε ό,τι αφορά τις τροπολογίες, κύριε Πρόεδρε, πρωτίστως και από το Προεδρείο της Βουλής -εγώ θα περίμενα και από τον Πρόεδρο, τον κ. Κακλαμάνη, ο οποίος είναι βαθύτατα κοινοβουλευτικός άνδρας- να εγερθούν κάποιες ενστάσεις για τον τρόπο με τον οποίο η Κυβέρνηση κάθε φορά επικαλείται το επείγον, για να φέρνει νομοσχέδια και τροπολογίες της τελευταίας στιγμής. Ε, λοιπόν, δεν διαθέτουμε τόσο γνωστικό πεδίο, το ομολογούμε! Χθες το βράδυ κατατέθηκαν τροπολογίες, άλλη του Υπουργείου Παιδείας, άλλη του Υπουργείου Οικονομικών, άλλη από εδώ κι άλλη από εκεί για να ψηφιστούν την επόμενη μέρα. Εάν νομίζει κανείς ότι δεν πρέπει να διαμαρτυρόμαστε κι ότι αυτή η διαδικασία ωφελεί τη δημοκρατία, είναι κι αυτή μία επιλογή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Επιτρέψτε μου, σας παρακαλώ πάρα πολύ, κύριε Πρόεδρε, να έχουμε ενστάσεις για τον τρόπο με τον οποίο επιχειρεί να υλοποιήσει το νομοθετικό της έργο η Κυβέρνηση.
Δεν νομίζω, κύριε Πρόεδρε, ότι θα είχε συμβεί κάτι, εάν αυτό το νομοσχέδιο ερχόταν μετά από μία εβδομάδα. Δεν πρέπει να προστατεύσουμε το Κοινοβούλιο; Μόνο πρέπει να λέμε ότι το Κοινοβούλιο δεν προστατεύεται, εάν διαμαρτύρονται κάποιοι; Όταν έρχονται τέτοιου είδους πρωτοβουλίες, με τέτοιο βίαιο τρόπο, έρχονται διατάξεις που αλλάζουν τη ζωή των ανθρώπων, δεν πρέπει, αγαπητέ μου κύριε Πρόεδρε, κ. Κακλαμάνη, να διαμαρτυρηθούμε ότι σήμερα λήγει η παράταση ασφάλισης όλων εκείνων που είχαν το ελάχιστο ενσήμων κι από αύριο χιλιάδες άνθρωποι θα είναι χωρίς ασφάλιση;
Και επειδή αναφερθήκαμε στην Τουρκία, βεβαίως είμαι από εκείνους που έχουν καταγγείλει αυτά που συμβαίνουν στην Τουρκία. Αλλά σε ό,τι αφορά το σύστημα υγείας, με τον άλφα ή βήτα τρόπο κατόρθωσαν να έχουν εξασφαλίσει ιατροφαρμακευτική περίθαλψη για όλους τους πολίτες της χώρας τους. Δηλαδή, αυτό συκοφαντεί την Ελλάδα; Και δεν συκοφαντεί την Ελλάδα αυτή η εικόνα των Ελλήνων να είναι χιλιάδες Έλληνες ανασφάλιστοι, να είναι χιλιάδες Έλληνες χωρίς καμμία περίθαλψη και χωρίς καμμία φροντίδα; 
Δεν ζητήσαμε τίποτα παράλογο. Λέμε να υπάρξει μία προσπάθεια από όλους μας -μα από όλους μας- σ’ αυτήν τη δύσκολη στιγμή, να φροντίσουμε όλον αυτόν τον κόσμο. Και θα βρεθούν χρήματα, αν το θέλουμε. Σε τελική ανάλυση, ας βρούμε έναν τρόπο να χρηματοδοτήσουμε το Εθνικό Σύστημα Υγείας. Να καθίσουμε κάτω να το συζητήσουμε. Είναι δύσκολες οι στιγμές για όλο τον κόσμο και για όλο τον τόπο. Δεν είναι μόνο η ανεργία. Εδώ κόβουμε τις συντάξεις των Ελλήνων που ήρθαν από την πρώην Σοβιετική Ένωση, των Ποντίων Ελλήνων, που υπερασπίστηκαν τον ελληνισμό κάτω από δύσκολες συνθήκες. Στο Καζακστάν αναγκάστηκαν να πάνε άνθρωποι και να υπερασπιστούν ότι ήταν Έλληνες και τους κόψαμε τη σύνταξη, όπως και στους Βορειοηπειρώτες. Δεν πρέπει να διαμαρτυρηθούμε; Επειδή ενδεχομένως μπορεί να παρεισέφρησαν κάποιοι που δεν είχαν αυτήν την καταγωγή;
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Φταίει η συντριπτική πλειοψηφία των Ελληνο-ποντίων και των Βορειοηπειρωτών Ελλήνων, αν το ελληνικό πολιτικό σύστημα μέσα από την πελατειακή λογική έδωσε και κάποιους χαρακτηρισμούς ομογένειας σε κάποιους; Δεν πρέπει να τα πούμε αυτά;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92817"," Ολοκληρώνετε, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92818"," Εντάξει, κύριε Πρόεδρε. Αυτά ήθελα να πω.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"92819"," Σας ευχαριστώ πολύ.
Ο κ. Μαριάς έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, συμφωνώ με τον κ. Κακλαμάνη, ότι πρέπει από το Βήμα της Βουλής να εκθέτουμε τις απόψεις μας και γι’ αυτό εμμέναμε και εμμένουμε και θα εμμένουμε στην αξιοποίηση του χρόνου και της δυνατότητας που μας δίνει ελεύθερα στο Βήμα αυτό να πούμε τις απόψεις μας. Διότι, από πολλά κανάλια οι Ανεξάρτητοι Έλληνες είναι αποκλεισμένοι. Ως εκ τούτου, θα λέμε τις απόψεις μας εδώ, εξαντλώντας το χρόνο και μιλώντας πάντοτε επί της ουσίας. 
Δεύτερη παρατήρηση. Από άποψη αρχής έχουμε πει ότι δεν υπάρχει περίπτωση να δεχθούμε τροπολογίες σε νομοσχέδιο που έχει έρθει με την διαδικασία του κατεπείγοντος, δηλαδή που δεν έχεις καν τη δυνατότητα και το χρόνο να τις εξετάσεις, που ακούς –όπως γίνεται και τώρα- τον Υπουργό και σε τρία λεπτά πρέπει να τοποθετηθείς, ακόμη και αν προσπαθείς να το μελετήσεις όταν έχουν κατατεθεί αργά. Άρα, λοιπόν, από άποψη αρχής είναι ξεκάθαρο ότι δεν θα μπαίνουμε στη διαδικασία αυτήν και θα τις καταψηφίζουμε.
Από εκεί και πέρα, ερχόμαστε στις τροπολογίες, έτσι όπως τουλάχιστον μπορούμε να τις καταλάβουμε και λέμε το εξής: Αυτήν τη στιγμή εδώ εμφανίζεται δήθεν ότι είναι μία ιστορία που θα διευκολύνει τις υποτιθέμενες επενδύσεις, τις οποίες ακόμη δεν τις έχουμε δει. 
Όμως τι βλέπουμε; Βλέπουμε ότι ήδη δύο εκατομμύρια τριακόσιες χιλιάδες σημειώματα της εφορίας έχουν φύγει με επισήμανση στους φορολογουμένους «προ κατάσχεσης» και προχωρούν σε κατάσχεση μισθών, συντάξεων, ενοικίων, ό,τι υπάρχει πάνω από 1.000 ευρώ, με ένα σύστημα κεντρικά. 
Δεύτερον, αποστέλλονται και προωθούνται διαδικασίες όπου θα ποινικοποιηθεί η αδυναμία –διότι εκεί είμαστε- η πραγματική αδυναμία των φτωχοποιημένων Ελλήνων να πληρώσουν τους φόρους και τους απειλούν με φυλακή. 
Επιπλέον, έρχεται η τρόικα και κάνει και από πάνω τον Πόντιο Πιλάτο. Λέει: «Φτιάξτε καλύτερο μηχανισμό», τη στιγμή που με εντολή δική της έχουν διαλυθεί οι ΔΟΥ. Ήμασταν και στο γραφείο του κ. Μαυραγάνη για τη διάλυση της ΔΟΥ στις Μοίρες κ.λπ. Τώρα σας λέει η τρόικα –σας τα είπαμε ότι θα βγει και από πάνω- ότι φταίτε για το μηχανισμό τον οποίο με εντολή της τρόικας διαλύσατε. Και ξέρετε γιατί; Γιατί η τρόικα θέλει τις ιδιωτικές εισπρακτικές εταιρείες. Αυτό είναι το παραμύθι. Θέλει να «μπουκάρει» μέσα στα σπίτια των Ελλήνων. 
Έρχεστε εδώ λοιπόν και λέτε «…νέα ρύθμιση υπέρ όσων δεν είναι εγκατεστημένοι στη χώρα μας … να εγκατασταθούν εδώ». Να τους δώσετε κίνητρα να εγκατασταθούν. Θα επεκτείνετε τη ρύθμιση μη καταβολής του ΦΠΑ μέχρι 300.000 ευρώ σε ομίλους εταιρειών, τη στιγμή που έχουμε δει τα προβλήματα των ενδοομιλικών συναλλαγών και δεν μπορούμε να πάρουμε ούτε ευρώ και τους δίνετε αυτήν τη δυνατότητα. Ε, δεν συμφωνούμε, λοιπόν, μ’ αυτό και από άποψη αρχής, όπως το φέρατε ως διαδικασία, αλλά και με αυτό που κάνετε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Φέρτε το στο επόμενο νομοσχέδιο -γιατί την άλλη βδομάδα καταλαβαίνω, θα είναι ένα νομοσχέδιο «σκούπα» με διάφορες τροπολογίες- να το δούμε ήρεμα, να κάνουμε προτάσεις στην Επιτροπή Οικονομικών Υποθέσεων, να συζητήσουμε, να ακούσουμε τους εκτελωνιστές. Δεν είναι τόσο απλά τα πράγματα, όπως τα λέτε.
Επομένως αυτή η τροπολογία επί της ουσίας, έτσι όπως την αντιλαμβανόμαστε, έτσι όπως την εξηγήσατε, δεν βοηθάει την εθνική οικονομία. 
Θέλετε να κάνετε κάτι ταχύτατα; Φέρτε ρύθμιση για την κατάργηση του φόρου πετρελαίου στους αγρότες τώρα! Φέρτε το αυτό. Φέρτε ρύθμιση για εκατόν είκοσι δόσεις για τους Έλληνες πολίτες που δεν έχουν να πληρώσουν. Φέρτε τέτοιες ρυθμίσεις άμεσα.
Σε σχέση με τις τροπολογίες και του Υπουργείου Υγείας, απεσύρθη αυτή του ΤΑΙΠΕΔ;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92820"," Ναι, κύριε συνάδελφε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για τις τροπολογίες που αφορούν το  Υπουργείο Υγείας θα ψηφίσουμε «κατά». 
Επίσης, κύριε Υπουργέ, στο θέμα του Υπουργού Παιδείας λέμε το εξής: Μόνοι σας φτιάξατε έναν ασφυκτικό μηχανισμό -σας το επέβαλε η τρόικα- για το πώς θα εγκρίνονται οι ισολογισμοί, πότε θα έρθουν οι προϋπολογισμοί, ποιος θα το εγκρίνει και τώρα τρέχετε να πιάσετε τις προθεσμίες. Εμμέσως λέτε στην αιτιολογική έκθεση «…η παρούσα παράγραφος 2 … με σκοπό την αποτελεσματικότερη και ταχύτερη διαδικασία συγχωνεύσεων μετονομασίες τμημάτων και ιδρυμάτων…». 
Έμμεσα θέλετε να περάσετε και το σχέδιο «Αθηνά», για το οποίο έχει εξεγερθεί όλη η Ελλάδα. Αυτήν τη στιγμή –δεν ξέρω αν το είδατε- έρχονται πούλμαν από τα ΤΕΙ της Θεσσαλονίκης. Έχει εξεγερθεί το Λασίθι, η Ιεράπετρα και ο Άγιος Νικόλαος.
Κύριε Υπουργέ, δείτε λίγο το σχέδιο «Αθηνά». 
Τελικά επέρχεται μεγάλη κοινωνική έκρηξη από τους κατοίκους, από τους εκπαιδευτικούς και κυρίως από τους φοιτητές για το θέμα αυτό. Αντιμετωπίστε το. 
Δεν είμαστε θετικοί σε καμμία τροπολογία.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92821"," Ο κ. Χρήστος Παππάς έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92822"," Κύριε Πρόεδρε, ευχαριστώ.
Για να μη δημιουργηθούν παρεξηγήσεις, να αναφέρω ότι εμείς είμαστε εναντίον των διαδικασιών εντός τριών λεπτών να συζητούνται σοβαρά πράγματα. Και να ήταν σωστές οι τροπολογίες, για λόγους αρχής, αν θέλετε, για λόγους ηθικής, για λόγους κοινής λογικής, δεν θα έπρεπε να ψηφιστούν. Δεν ψηφίζονται όμως από τη Χρυσή Αυγή και για λόγους ουσίας. 
Οι τροπολογίες, λοιπόν, ήρθαν νύχτα, για να μπαλώσουν κάποια κενά της ανικανότητας της Κυβέρνησης, λόγω του ότι είναι μνημονιακή Κυβέρνηση και λόγω της στελέχωσής της. 
Τοποθετήθηκαν λεπτομερώς οι αγορητές και οι εισηγητές μας. Θα κάνω όμως κάποιες διευκρινίσεις, γιατί ακούστηκαν πολλά πράγματα από κυρίους και κυρίες Βουλευτές μέχρι να φτάσουμε σε αυτό το σημείο. 
Ειπώθηκε εδώ ένα υβρεολόγιο για τη Χρυσή Αυγή εκ μέρους της Αριστεράς. «Στο σπίτι του κρεμασμένου δεν μιλάνε για σκοινί».
Θέλω να γνωρίζει η Εθνική Αντιπροσωπεία ότι εμείς δεν μιλάμε γενικά για εργαζόμενους. Εμείς μιλάμε για τους Έλληνες εργάτες, για τους Έλληνες ανέργους, για τους Έλληνες απολυμένους, ακόμη και για αυτούς τους απολυμένους του σταθμού «902» και της εφημερίδας «ΡΙΖΟΣΠΑΣΤΗΣ» τους οποίους η επιχείρηση που λέγεται ΚΚΕ τούς πέταξε στο δρόμο. 
Εμείς, λοιπόν, λέμε –γιατί θέλησαν να δημιουργηθούν εντυπώσεις- ότι είναι τιμή μας και καμάρι μας που έχουμε στις τάξεις μας Έλληνες εθνικιστές, συναγωνιστές μας, που είναι παιδιά και εγγόνια του Εθνικού Στρατού, όπως έχουμε και παιδιά και εγγόνια του ΕΑΜ-ΕΛΑΣ. Είναι κάποια γενναία παιδιά, που στάθηκαν ενάντια στο οικογενειακό τους περιβάλλον.
Χαμογελάτε, γιατί σας ενοχλεί που παίρνουμε ποσοστά και από τις «κόκκινες γειτονιές», που λέτε εσείς. 
Θέλω να πω, λοιπόν, ότι ο κομμουνισμός, ο οποίος για το μέγα Νίκο Καζαντζάκη είναι μια πνευματική ψώρα, έχει διοχετευθεί σε όλες τις παρατάξεις της ελληνικής Βουλής. Έχουμε και κνίτες, που είναι τώρα Υπουργοί και τραπεζίτες. Έχουμε κομμουνιστές στη σκέψη και στο παρελθόν και στη Νέα Δημοκρατία. Έχουμε τους ψευδοσοσιαλιστές και στο ΠΑΣΟΚ.
Ο κομμουνισμός, λοιπόν, ο πολιτικός, ο οποίος πέρασε από την κομμουνιστική περίοδο -και δυστυχώς θα επαναλάβω τα λόγια του Αρχηγού μας του κ. Μιχαλολιάκου- «μοιάζει με την ανεμοβλογιά, άμα την περάσεις, αφήνει για πάντα τα σημάδια της». Είναι μια ασθένεια από την οποία πολλοί εδώ μέσα δεν έχουν θεραπευτεί, όσες κωλοτούμπες πολιτικές και να κάνουν.
Καταψηφίζουμε τις τροπολογίες, όπως καταψηφίσαμε και την αρχή του νομοσχεδίου. Περιμένουμε με πολύ ενδιαφέρον την επόμενη εβδομάδα, το κοινοβουλευτικό έργο όταν σε αυτά εδώ τα έδρανα δεν θα υπάρχει ουδείς, γιατί όλοι θα είναι με τους Τούρκους ομολόγους. Δεν ξέρω αν περιλαμβάνει το μενού και οριεντάλ. 
Κύριε Λυκουρέντζο, έχει τέτοια πράγματα; 
Θα έχουμε μια Κυβέρνηση απούσα.","ΧΡΗΣΤΟΣ ΠΑΠΠΑΣ",418
"92823"," Ευχαριστούμε. 
Το λόγο έχει ο Υπουργός κ. Ανδρέας Λυκουρέντζος.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92824"," Αντιπαρέρχομαι σχόλια τα οποία απάδουν της σοβαρότητας…","ΑΝΔΡΕΑΣ ΛΥΚΟΥΡΕΝΤΖΟΣ",288
"92825"," Χιούμορ ήταν.","ΧΡΗΣΤΟΣ ΠΑΠΠΑΣ",418
"92826"," Όταν γίνεται χιούμορ με τα εθνικά θέματα, εμείς, η Κυβέρνηση, δεν το ανεχόμαστε.","ΑΝΔΡΕΑΣ ΛΥΚΟΥΡΕΝΤΖΟΣ",288
"92827"," Δεν είναι εθνικό θέμα. Είναι ξεπούλημα. Γιουσουφάκια γίνεστε.","ΧΡΗΣΤΟΣ ΠΑΠΠΑΣ",418
"92828"," Κύριε Πρόεδρε, παρακαλώ να προστεθεί στον τίτλο του νομοσχεδίου «και άλλες διατάξεις», διότι πρέπει να προστεθούν οι τροπολογίες.
(Στο σημείο αυτό ο Υπουργός Υγείας κ. Ανδρέας Λυκουρέντζος καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής: 
(να καταχωρισθεί η σελ. 341)","ΑΝΔΡΕΑΣ ΛΥΚΟΥΡΕΝΤΖΟΣ",288
"92829"," Παρακαλώ να διανεμηθεί.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92830"," Κύριε Πρόεδρε, παρακαλώ το λόγο.","ΣΟΦΙΑ ΒΟΥΛΤΕΨΗ",73
"92831"," Ορίστε, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92832"," Κύριε Πρόεδρε, εν όψει της Ημέρας της Γυναίκας και για τον ιστορικό του μέλλοντος, θα ήθελα να γραφτεί για τα Πρακτικά ότι οι δύο γυναίκες Κοινοβουλευτικοί Εκπρόσωποι, η κ. Χριστοφιλοπούλου και εγώ, παραιτηθήκαμε από τον πέμπτο γύρο συζητήσεων και μιλήσαμε λιγότερο από τους άντρες.
Ευχαριστώ.","ΣΟΦΙΑ ΒΟΥΛΤΕΨΗ",73
"92833"," Κυρίες και κύριοι συνάδελφοι, ολοκληρώθηκε…","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92834"," Κύριε Πρόεδρε, επί των τροπολογιών δεν θα τοποθετηθούμε ξανά;","ΓΕΩΡΓΙΟΣ ΛΑΜΠΡΟΥΛΗΣ",277
"92835"," Όχι, ολοκληρώθηκε η συζήτηση.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92836"," Πότε, κύριε Πρόεδρε; Με συγχωρείτε πάρα πολύ. Συζητάμε τόση ώρα επί της διαδικασίας και περιμένουμε υπομονετικά. Τι άλλο να κάνουμε; Ο καθένας μπορεί να παίρνει το λόγο όποτε θέλει;","ΓΕΩΡΓΙΟΣ ΛΑΜΠΡΟΥΛΗΣ",277
"92837"," Όχι, δεν παίρνει το λόγο ο καθένας όποτε θέλει.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92838"," Πριν πήρε το λόγο ο κ. Μαριάς, μετά μίλησε ο κ. Παππάς και περίμενα να φτάσει η σειρά μου.","ΓΕΩΡΓΙΟΣ ΛΑΜΠΡΟΥΛΗΣ",277
"92839"," Δική μου παράλειψη, κύριε Λαμπρούλη. 
Ορίστε, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92840"," Θα αναφερθώ συγκεκριμένα στις τρεις από τις τέσσερις τροπολογίες.
Σε ό,τι αφορά την τροπολογία με γενικό αριθμό 244 και ειδικό αριθμό 15 του Υπουργείου Υγείας, πρόκειται κατά τη γνώμη μας για τυπικού χαρακτήρα ρύθμιση και ψηφίζουμε «ΠΑΡΩΝ».
Σε ό,τι αφορά την τροπολογία με γενικό αριθμό 245 και ειδικό αριθμό 16 του Υπουργείου Παιδείας, σε σχέση με την παράγραφο 1, είμαστε συνολικά αντίθετοι –και είναι κατατεθειμένη η άποψή μας αυτή- με τη θεσμοθέτηση των συμβουλίων των ανώτατων  εκπαιδευτικών ιδρυμάτων.
Περαιτέρω, με τη συγκεκριμένη ρύθμιση επιχειρείται η επίλυση της χρηματοδότησης ορισμένων ΑΕΙ και ΤΕΙ, στα οποία δεν έχουν ολοκληρωθεί οι διαδικασίες. Ως εκ τούτου, επειδή ρυθμίζεται ένα υπαρκτό ζήτημα χρηματοδότησης, εμείς στην παράγραφο 1 της τροπολογίας αυτής δηλώνουμε «ΠΑΡΩΝ». 
Στην παράγραφο 2, που αφορά το ζήτημα της επιτάχυνσης της διαδικασίας συγχωνεύσεων, κατατμήσεων κ.λπ. των ΑΕΙ -με τις οποίες είχαμε διαφωνήσει και διαφωνούμε- ψηφίζουμε «κατά».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Η τροπολογία είναι μία και η ψηφοφορία είναι μία.","ΓΕΩΡΓΙΟΣ ΛΑΜΠΡΟΥΛΗΣ",277
"92841"," Στο τέλος θα ακούσετε συνολικά τι θα πούμε για την τροπολογία. 
Η παράγραφος 3 αφορά το χρονικό διάστημα έκδοσης πολεοδομικής άδειας των κολλεγίων και των ιδιωτικών ΙΕΚ. Κατ’ αρχάς, διαφωνούμε διαχρονικά με την ύπαρξη και τη λειτουργία κολλεγίων και ιδιωτικών ΙΕΚ. Διαφωνούμε, δηλαδή, με την επιχειρηματική δράση στο χώρο της εκπαίδευσης και σε μία περίοδο μάλιστα που η δημόσια και δωρεάν παιδεία βρίσκεται στο στόχαστρο. 
Ανεξάρτητα από αυτό το γενικό ζήτημα λειτουργίας των ιδιωτικών εκπαιδευτηρίων, ασφαλώς και θα πρέπει να είναι εφοδιασμένα με την απαιτούμενη πολεοδομική άδεια. Στην παράγραφο αυτή δηλώνουμε «ΠΑΡΩΝ». Λόγω και της αντίθεσής μας στην παράγραφο 2, ψηφίζουμε «κατά» στο σύνολο της τροπολογίας. 
Επίσης, η τροπολογία με γενικό αριθμό 247 και ειδικό αριθμό 17, αφορά επί της ουσίας την απαλλαγή του διαμετακομιστή από την υποχρέωση καταβολής ΦΠΑ. Αφορά ουσιαστικά μεγάλους ομίλους διαμετακόμισης αξίας 300 εκατομμυρίων ευρώ ετησίως. Με αυτόν τον τρόπο οι μεγάλοι διαμετακομιστές επιτυγχάνουν βραχυπρόθεσμη ρευστότητα, την οποία στερείται αντίστοιχα το ελληνικό δημόσιο. 
Η συγκεκριμένη ρύθμιση εντάσσεται στη λογική εξυπηρέτησης των μονοπωλίων, τη στιγμή που το κράτος κυνηγάει μικροοφειλέτες, αρνείται τους συμψηφισμούς φόρων κ.λπ. Κινείται ακριβώς στη γενική λογική της καπιταλιστικής ανάπτυξης, που έχει ήδη καθορίσει η ελληνική Κυβέρνηση, ανάπτυξη δηλαδή του διαμετακομιστικού εμπορίου. Αυτή είναι μια ανάπτυξη που δεν είναι προς όφελος των λαϊκών συμφερόντων και αναγκών αλλά προς όφελος των μονοπωλίων. Σε αυτή, λοιπόν, την τροπολογία ψηφίζουμε «κατά».","ΓΕΩΡΓΙΟΣ ΛΑΜΠΡΟΥΛΗΣ",277
"92842"," Το λόγο έχει ο κ. Χαλβατζής.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92843"," Κύριε Πρόεδρε, υπάρχει μία πραγματικότητα. Υπάρχει μία πολιτική κίνηση, μια παράταξη, την οποία εμείς έχουμε χαρακτηρίσει ναζιστική και στην αντίληψη και στην πολιτική πρακτική.","ΣΠΥΡΙΔΩΝ ΧΑΛΒΑΤΖΗΣ",534
"92844"," Να ανακαλέσετε. 
Να ανακαλέσει, κύριε Πρόεδρε. Δεν μπορεί να κρίνεται…","ΧΡΗΣΤΟΣ ΠΑΠΠΑΣ",418
"92845"," Κύριε Παππά, σας παρακαλώ. Θα πάρετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92846"," Έχουν χειροκροτήσει επανειλημμένα…","ΣΠΥΡΙΔΩΝ ΧΑΛΒΑΤΖΗΣ",534
"92847"," Κύριε Πρόεδρε, να κάνετε το καθήκον σας. Να διαγραφεί από τα Πρακτικά.","ΧΡΗΣΤΟΣ ΠΑΠΠΑΣ",418
"92848"," Δεν διαγράφεται τίποτα από τα Πρακτικά.","ΣΠΥΡΙΔΩΝ ΧΑΛΒΑΤΖΗΣ",534
"92849"," Να διαγραφεί από τα Πρακτικά.","ΧΡΗΣΤΟΣ ΠΑΠΠΑΣ",418
"92850"," Κύριε Παππά, αφήστε να ολοκληρώσει το λόγο του.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92851"," Να διαγραφεί από τα Πρακτικά. Στη Διάσκεψη των Προέδρων έχουμε πάρει απόφαση.","ΧΡΗΣΤΟΣ ΠΑΠΠΑΣ",418
"92852"," Να διαγραφεί η ιδεολογική σας διακήρυξη πρώτα.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"92853"," Να διαγραφεί από τα Πρακτικά.","ΧΡΗΣΤΟΣ ΠΑΠΠΑΣ",418
"92854"," Το είπα και λέει ότι δεν θέλει να διαγραφεί. Σας λέω ότι τον καλώ και του λέω να διαγραφεί.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92855"," Δεν διαγράφεται τίποτα από τα Πρακτικά.","ΣΠΥΡΙΔΩΝ ΧΑΛΒΑΤΖΗΣ",534
"92856"," Να του πείτε, όπως λέτε και σε εμάς, να διαγραφεί από τα Πρακτικά.","ΧΡΗΣΤΟΣ ΠΑΠΠΑΣ",418
"92857"," Κύριε Παππά, σας παρακαλώ!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92858"," Και η αντίληψη και η πολιτική πρακτική είναι ναζιστική και λειτουργεί ως τάγμα εφόδου και ως το μακρύ χέρι του συστήματος. Όταν επισκέπτονται εργοστασιάρχες και τους καλούν να διώξουν αλλοδαπούς εργάτες και να τους πάνε Έλληνες εργάτες με 15 ευρώ, αυτό δείχνει ότι είναι το μακρύ χέρι όχι της αστικής τάξης, αλλά της μεγαλοεργοδοσίας, για να χτυπήσουν το εργατικό λαϊκό κίνημα. Αυτή είναι η πραγματικότητα την οποία βιώνουν σήμερα σε διάφορες περιοχές της χώρας εργάτες και Έλληνες και αλλοδαποί.","ΣΠΥΡΙΔΩΝ ΧΑΛΒΑΤΖΗΣ",534
"92859"," Ορίστε, κύριε Παππά, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92860"," Κύριε Πρόεδρε, σας ευχαριστώ εξαιρετικά για τη στάση σας.","ΧΡΗΣΤΟΣ ΠΑΠΠΑΣ",418
"92861"," Το Προεδρείο αφήνει να εκφραστούν τα κόμματα όπως πρέπει να τα αφήσει να εκφραστούν.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92862"," Να εκφραστώ, λοιπόν, και εγώ κύριε Πρόεδρε. Αφήνετε τα κόμματα. Να εκφραστώ και εγώ.
Κύριε Λυκουρέντζο, ως πολιτικός και ως ανήρ, είμαι το μακρύ σας χέρι; Τι είναι αυτά που ακούμε σήμερα εδώ; Ακούμε από ανθρώπους, από μία επιχείρηση κατ’ ουσίαν που έπαιρνε σκληρό συνάλλαγμα επί δεκαετίες από τη Σοβιετική Ένωση. Δεν έπαιρνε ρούβλια. Δολάρια έπαιρνε. Και ο εισαγγελέας της Μόσχας ακόμα ψάχνει τα λεφτά. Ακούμε, λοιπόν, από τους εκπροσώπους μιας αιματηρής ιδεολογίας να αναφέρονται μέσα εδώ στη Χρυσή Αυγή και να πιάνουν –με ποιο δικαίωμα θα έλεγα;- στο στόμα τους τη Χρυσή Αυγή. Οι επιχειρηματίες του ΚΚΕ πετάνε στο δρόμο εργαζομένους του «ΡΙΖΟΣΠΑΣΤΗ», εργαζομένους στον «902». Αυτούς τους εργαζόμενους τους χάσατε για πάντα. Θα είναι συντόμως –και είναι ήδη αρκετοί από αυτούς- στη Χρυσή Αυγή. Αυτό σάς πονάει. Γιατί η Χρυσή Αυγή είναι ο εκφραστής πραγματικά των λαϊκών αισθημάτων, αυτό που ποτέ δεν ήσασταν εσείς. Ήσασταν ο εκφραστής της «μαμάς Μόσχας» πάντα.","ΧΡΗΣΤΟΣ ΠΑΠΠΑΣ",418
"92863"," Είστε εκφραστές του ναζισμού και των δοσιλόγων.","ΣΠΥΡΙΔΩΝ ΧΑΛΒΑΤΖΗΣ",534
"92864"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων, των τροπολογιών και του συνόλου του σχεδίου νόμου του Υπουργείου Υγείας «Κατεπείγουσες ρυθμίσεις του Υπουργείου Υγείας και άλλες διατάξεις».
Ερωτάται το Σώμα: Γίνεται δεκτό το νομοσχέδιο επί της αρχής;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92865"," Δεκτό, Δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92866"," Παρών.","ΓΕΩΡΓΙΟΣ ΛΑΜΠΡΟΥΛΗΣ",277
"92867"," Συνεπώς το νομοσχέδιο του Υπουργείου Υγείας «Κατεπείγουσες ρυθμίσεις του Υπουργείου Υγείας και άλλες διατάξεις» έγινε δεκτό επί της αρχής κατά πλειοψηφία.
Εισερχόμαστε στην ψήφιση των άρθρων.
Ερωτάται το Σώμα: Γίνεται δεκτό το άρθρο 1 του νομοσχεδίου ως έχει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92868"," Δεκτό, Δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92869"," Παρών.","ΓΕΩΡΓΙΟΣ ΛΑΜΠΡΟΥΛΗΣ",277
"92870"," Συνεπώς το άρθρο 1 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 2 του νομοσχεδίου ως έχει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92871"," Δεκτό, Δεκτό.","ΠΟΛΛΟΙ ΒΟΥΛΕΥΤΕΣ",NA
"92872"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"92873"," Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 3 του νομοσχεδίου, όπως τροποποιήθηκε από τον κύριο Υπουργό;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92874"," Δεκτό, Δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92875"," Παρών.","ΓΕΩΡΓΙΟΣ ΛΑΜΠΡΟΥΛΗΣ",277
"92876"," Συνεπώς το άρθρο 3 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 4 του νομοσχεδίου ως έχει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92877"," Δεκτό, Δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92878"," Συνεπώς το άρθρο 4 έγινε δεκτό ως έχει κατά πλειοψηφία.
Εισερχόμαστε στην ψήφιση των τροπολογιών.
Ερωτάται το Σώμα: Γίνεται δεκτή η τροπολογία με γενικό αριθμό 244 και ειδικό αριθμό 15, όπως διαμορφώθηκε με την προσθήκη της τροπολογίας με γενικό αριθμό 249 και ειδικό αριθμό 19;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92879"," Δεκτή, δεκτή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92880"," Παρών.","ΓΕΩΡΓΙΟΣ ΛΑΜΠΡΟΥΛΗΣ",277
"92881"," Συνεπώς η τροπολογία με γενικό αριθμό 244 και ειδικό αριθμό 15, όπως διαμορφώθηκε με την προσθήκη της τροπολογίας με γενικό αριθμό 249 και ειδικό αριθμό 19 έγινε δεκτή κατά πλειοψηφία και εντάσσεται στο νομοσχέδιο ως  ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 245 και ειδικό αριθμό 16;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92882"," Δεκτή, δεκτή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92883"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"92884"," Συνεπώς η τροπολογία με γενικό αριθμό 245 και ειδικό αριθμό 16 έγινε δεκτή κατά πλειοψηφία και εντάσσεται στο νομοσχέδιο ως  ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 247 και ειδικό αριθμό 17;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92885"," Δεκτή, δεκτή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92886"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"92887"," Συνεπώς η τροπολογία με γενικό αριθμό 247 και ειδικό αριθμό 17 έγινε δεκτή κατά πλειοψηφία και εντάσσεται στο νομοσχέδιο ως  ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 243 και ειδικό αριθμό 14;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92888"," Δεκτή, δεκτή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92889"," Συνεπώς η τροπολογία με γενικό αριθμό 243 και ειδικό αριθμό 14 έγινε δεκτή κατά πλειοψηφία και εντάσσεται στο νομοσχέδιο ως  ίδιο άρθρο. 
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο του νομοσχεδίου, όπως τροποποιήθηκε από τον κύριο Υπουργό;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92890"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92891"," Το ακροτελεύτιο άρθρο έγινε δεκτό κατά πλειοψηφία, όπως τροποποιήθηκε από τον κύριο Υπουργό.
Συνεπώς το νομοσχέδιο του Υπουργείου Υγείας: «Κατεπείγουσες ρυθμίσεις του Υπουργείου Υγείας και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Δέχεστε στο σημείο αυτό να ψηφίσουμε το νομοσχέδιο και στο σύνολο;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92892"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"92893"," Ερωτάται το Σώμα: Γίνεται δεκτό το νομοσχέδιο του Υπουργείου Υγείας και στο σύνολο;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92894"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΠΟΛΛΟΙ ΒΟΥΛΕΥΤΕΣ",NA
"92895"," Το νομοσχέδιο έγινε δεκτό και  στο σύνολο κατά πλειοψηφία.
Συνεπώς, το νομοσχέδιο του Υπουργείου Υγείας «Κατεπείγουσες ρυθμίσεις του Υπουργείου Υγείας και άλλες διατάξεις» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: 
( Να καταχωριστεί το κείμενο του νομοσχεδίου σελ. 353α)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92896"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92897","  Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"92898"," Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, έχουν διανεμηθεί τα Πρακτικά της Τρίτης 8ης της Πέμπτης 24ης, της Τρίτης 29ης και της Πέμπτης 31ης Ιανουαρίου 2013, της Παρασκευής 1ης, της Δευτέρας 4ης και της Τετάρτης 6ης Φεβρουαρίου 2013 και ερωτάται το Σώμα αν τα επικυρώνει.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92899"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"92900"," Συνεπώς, τα Πρακτικά της Τρίτης 8ης της Πέμπτης 24ης, της Τρίτης 29ης και της Πέμπτης 31ης Ιανουαρίου 2013, της Παρασκευής 1ης, της Δευτέρας 4ης και της Τετάρτης 6ης Φεβρουαρίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"92901"," Μάλιστα, μάλιστα.
Με τη συναίνεση του Σώματος και ώρα 17.28΄ λύεται η συνεδρίαση για αύριο, ημέρα Παρασκευή 1η Μαρτίου 2013 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
