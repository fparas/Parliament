"","Content","name","ParlmemberID"
"102243","Date","3-6-2013",NA
"102244"," Ευχαριστώ πολύ, κύριε Πρόεδρε.
Κύριοι Υπουργοί, κυρίες και κύριοι συνάδελφοι, θέλω να ευχαριστήσω ιδιαίτερα τον Υπουργό για την άμεση ανταπόκρισή του να συζητηθεί στην Εθνική Αντιπροσωπεία αυτό το πολύ σημαντικό θέμα που δημιουργήθηκε με αφορμή τα προβλήματα δυσλειτουργίας στο Προξενείο της Μόσχας, σχετικά με τη βίζα των επισκεπτών για την Ελλάδα. Αυτό δείχνει την ευαισθησία που έχει κι ο ίδιος αλλά και το Υπουργείο, ώστε αυτό το πολύ σημαντικό θέμα να αντιμετωπιστεί άμεσα.
Βέβαια, δράττομαι της ευκαιρίας λόγω του προβλήματος που δημιουργήθηκε και με αφορμή την ερώτηση σχετικά με την απλοποίηση των διαδικασιών χορήγησης βίζας, να συζητήσω σήμερα ένα γεγονός το οποίο είναι πολύ σημαντικό όχι μόνο για την ιδιαίτερη πατρίδα μου τη Δωδεκάνησο αλλά γενικά για την Ελλάδα, αφού οι επισκέπτες που προγραμμάτισαν να έρθουν στην Ελλάδα αυτήν την περίοδο, έχουν άμεση ανάγκη τη γρήγορη έκδοση της βίζας, προκειμένου να κερδίσουν χρόνο και να έχουν τη δυνατότητα απρόσκοπτα να επισκέπτονται τον τόπο μας.
Θέλουμε να αναδείξουμε αυτήν τη διαδικασία ως πολλή σημαντική για τη χώρα, αφού κι ο ίδιος ο Πρωθυπουργός και το Υπουργείο Εξωτερικών και το Υπουργείο Τουρισμού έχουν θέσει ως προτεραιότητα τη στήριξη στο Προξενείο της Μόσχας αλλά και σ’ αυτές τις αγορές που φαίνεται ότι είναι αναδυόμενες κι έχουν ποιοτικά χαρακτηριστικά. Και ξέρετε, κύριε Υπουργέ, πολύ καλά κι εσείς ότι το τελευταίο διάστημα, αρχής γενομένης από το 2007, υπάρχει μία αυξητική τάση των επισκεπτών από τη Ρωσία.
Ενδεικτικά επιτρέψτε μου να σας αναφέρω τα εξής στοιχεία: Το 2007 οι Ρώσοι που επισκέφθηκαν τη Ρόδο, για παράδειγμα, ήταν δεκαοκτώ χιλιάδες επτακόσιοι τριάντα ένας. Το 2008 ο αριθμός αυξήθηκε σε σαράντα μία χιλιάδες επισκέπτες. Το 2009 οι αφίξεις των Ρώσων στην πατρίδα μας ήταν σαράντα μία χιλιάδες εξακόσιες τριάντα έξι. Το 2010 ήταν εβδομήντα τέσσερις χιλιάδες, το 2011 ήταν εκατόν είκοσι μία χιλιάδες δεκαεννέα, ενώ πέρυσι ο αριθμός των επισκεπτών έφτασε τις εκατόν εξήντα έξι χιλιάδες τετρακόσιες δέκα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Αντιλαμβανόμαστε όλοι, κύριε Υπουργέ, τη σημαντικότητα αυτής της αγοράς και ιδιαίτερα της αυξητικής τάσης. Γι’ αυτό χρειάζεται να διευκολύνουμε τη διακίνηση των επισκεπτών μας προς την Ελλάδα, κατά την άποψή μας, κυρίως με την απλοποίηση της διαδικασίας έκδοσης της βίζας και αφ’ ετέρου με τη χρήση ηλεκτρονικών υπηρεσιών, που θα διευκολύνουν τους επισκέπτες μας από τη Ρωσία προς την Ελλάδα. Αξίζει να αναφέρουμε ότι καθημερινά κατατίθενται δεκαέξι χιλιάδες αιτήσεις στο Προξενείο της Μόσχας για την Ελλάδα. 
Παρά, λοιπόν, την ενίσχυση με προσωπικό, που είναι θετική κίνηση -κανείς δεν το αμφισβητεί- θα χρειαστεί ενδεχόμενα να υπάρξουν κι άλλες δράσεις, ιδιαίτερα ηλεκτρονικού εξοπλισμού. Αυτό αποτελεί αδήριτη ανάγκη για να μπορέσουν οι επισκέπτες να έχουν άμεση ανταπόκριση σε αυτήν τους τη θέληση.  
Θέλω να θέσω υπ’ όψιν σας ότι μόνο για το πρώτο τρίμηνο του 2013 η αύξηση στις βίζες ήταν 123%.
Θέλω, λοιπόν, να πω ότι εφόσον ο τουρισμός έχει τεθεί από την ίδια την Κυβέρνηση ως προτεραιότητα της χώρας, νομίζω ότι το Υπουργείο Εξωτερικών, σε συνεργασία με τα άλλα Υπουργεία, θα πρέπει να δώσει έμφαση σ’ αυτήν την κατεύθυνση.","ΕΜΜΑΝΟΥΗΛ ΚΟΝΣΟΛΑΣ",233
"102245"," Ευχαριστούμε, κύριε συνάδελφε.
Στην επίκαιρη ερώτηση θα απαντήσει ο Υφυπουργός Εξωτερικών κ. Τσιάρας.
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102246"," Σας ευχαριστώ, κύριε Πρόεδρε. 
Αγαπητέ, κύριε συνάδελφε, θέλω αρχίζοντας, να σας διαβεβαιώσω ότι το Υπουργείο Εξωτερικών, στο πλαίσιο των αρμοδιοτήτων του καταβάλλει συνεχείς προσπάθειες για την ενίσχυση του τουρισμού στη χώρα μας.
Όπως είναι γνωστό, η Συνθήκη Σέγκεν -γιατί περί αυτού πρόκειται, εκεί είναι η λυδία λίθος της μεταξύ μας συζήτησης- καταργεί τους ελέγχους στα σύνορα των κρατών-μελών της, διευκολύνει την ελεύθερη κυκλοφορία προσώπων στο εσωτερικό της Ευρωπαϊκής Ένωσης, αλλά, ταυτόχρονα, επιφέρει την υποχρέωση των κρατών-μελών -άρα και της χώρας μας- για την εφαρμογή ενός κοινού καθεστώτος ελέγχου της εισόδου πολιτών από τρίτες χώρες.
Αντιλαμβάνεστε, λοιπόν, ότι οι προωθούμενες πολιτικές μας προσδιορίζονται και από την ανάγκη εφαρμογής μιας επιθετικής, εξωστρεφούς τουριστικής πολιτικής, αλλά από την άλλη πλευρά και από το πλαίσιο των υποχρεώσεών μας που απορρέουν από τη Συνθήκη Σένγκεν.
Ιδιαίτερα για τρίτες χώρες αυξημένου ενδιαφέροντος για την Ελλάδα, όπως είναι η περίπτωση της Ρωσίας, στην οποία χαρακτηριστικά αναφερθήκατε, έχουν ληφθεί μέτρα που ως στόχο έχουν την εξυπηρέτηση των υποψηφίων τουριστών και την αύξηση της τουριστικής ροής προς τη χώρα μας. Χαρακτηριστικά θα ήθελα να αναφέρω τη δημιουργία ελληνικών κέντρων θεωρήσεων σε δεκαοκτώ πόλεις της Ρωσίας που βοηθούν στην επίσπευση των διαδικασιών. Τα κέντρα αυτά παραλαμβάνουν τις αιτήσεις θεωρήσεων, ελέγχουν την πληρότητα των φακέλων και βεβαίως τους προωθούν κατόπιν στην αρμόδια προξενική αρχή. Πιθανόν δεν χρειάζεται να αναφέρω αυτά τα δεκαοκτώ κέντρα. Τα ξέρετε. 
Ταυτόχρονα όμως, οφείλω να προσθέσω ότι η χώρα μας έχει αξιοποιήσει στο έπακρο τη δυνατότητα που προβλέπει ο Κώδικας Θεωρήσεων για συνεργασία με διαπιστευμένα ταξιδιωτικά πρακτορεία, τα οποία προωθούν τις αιτήσεις θεωρήσεων χωρίς αυτοπρόσωπη παρουσία των αιτούντων. Είναι χαρακτηριστικό ότι το γενικό προξενείο Μόσχας διαπιστεύει κατ’ έτος και συνεργάζεται με εκατόν σαράντα ένα ταξιδιωτικά πρακτορεία της περιοχής αρμοδιότητάς του, το γενικό προξενείο της Αγίας Πετρούπολης με σαράντα επτά ταξιδιωτικά πρακτορεία και το γενικό προξενείο Νοβοροσίσκ με εκατόν σαράντα επτά ταξιδιωτικά πρακτορεία.
Αναφορικά με το κόστος θεώρησης, σημειώνεται ότι βάσει της συμφωνίας διευκόλυνσης χορήγησης θεωρήσεων που έχει συνάψει η Ρωσία με την Ευρωπαϊκή Ένωση, οι Ρώσοι πολίτες πληρώνουν 35 ευρώ αντί για 60 ευρώ, με πρόβλεψη για χορήγηση θεώρησης ατελώς σε συγκεκριμένες κατηγορίες δικαιούχων. Επιπρόσθετα, η χώρα μας έχει αξιοποιήσει τις δυνατότητες ευελιξίας, οι οποίες παρέχονται από την κοινοτική νομοθεσία και χορηγεί δωρεάν θεωρήσεις σε συγκεκριμένες κατηγορίες αιτούντων, όπως σε παιδιά κάτω των δώδεκα ετών, σε μαθητές, φοιτητές και συνοδεύοντες καθηγητές οι οποίοι επισκέπτονται τη χώρα μας για σκοπούς μελέτης ή εκπαίδευσης και γενικότερα σε ερευνητές που ταξιδεύουν με σκοπό τη διενέργεια επιστημονικής έρευνας και ακόμη σε νέους έως είκοσι πέντε ετών, που πρόκειται να συμμετάσχουν σε σεμινάρια, διασκέψεις, αθλητικές, πολιτιστικές ή εκπαιδευτικές εκδηλώσεις που οργανώνουν μη κερδοσκοπικοί οργανισμοί. 
Απ’ όλα όσα σας ανέφερα, γίνεται φανερή η συστηματική και κοπιώδης προσπάθεια που γίνεται στον τομέα του τουρισμού με τη Ρωσία. Το τεχνικό πρόβλημα στο οποίο αναφερθήκατε στο κείμενο της επίκαιρης ερώτησής σας, το οποίο προέκυψε την 21η Μαΐου στο γενικό προξενείο Μόσχας στην επεξεργασία των δεδομένων από το ελληνικό κεντρικό σύστημα θεωρήσεων Σένγκεν είναι ένα μεμονωμένο γεγονός, που δεν μπορεί και δεν πρέπει να επηρεάσει τη γενικότερη εικόνα. Για τον περιορισμένο αριθμό Ρώσων πολιτών που τελικά δεν μπόρεσαν να ταξιδέψουν δόθηκαν οδηγίες στο γενικό προξενείο Μόσχας να μεριμνήσει σε συνεννόηση με τους ταξιδιωτικούς πράκτορες για τον ταχύτερο δυνατό επαναπρογραμματισμό των ταξιδιών, χωρίς βεβαίως καμμία χρέωση.
Κύριε συνάδελφε, εμείς πιστεύουμε βαθύτατα ότι η Ελλάδα προσφέρεται ως χώρα τουριστικού προορισμού και ειδικά η δική σας περιοχή, τα Δωδεκάνησα, που έχουν εξαιρετικό κάλλος και πολύ μεγάλο ενδιαφέρον επισκεψιμότητας από χώρες ειδικού ενδιαφέροντος όπως είναι η Ρωσία. Εμείς εργαζόμαστε με συνέπεια και επιμονή για την ταχύτερη και αποτελεσματικότερη παροχή υπηρεσιών στο πεδίο της χορήγησης τουριστικών θεωρήσεων εισόδου, αναγνωρίζοντας ωστόσο τη σημασία και τη συμβολή που έχει ο τουρισμός στην οικονομική ανάκαμψη της χώρας, κάτι που επισημάνατε κι εσείς κατά την πρώτη τοποθέτησή σας.
Σας ευχαριστώ.","ΚΩΝΣΤΑΝΤΙΝΟΣ ΤΣΙΑΡΑΣ",513
"102247"," Ευχαριστούμε κι εμείς, κύριε Υπουργέ.
Ο κ. Κόνσολας έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102248"," Ευχαριστώ, κύριε Πρόεδρε.
Κύριε Υπουργέ, πράγματι σας άκουσα με μεγάλη προσοχή και είναι αληθές ότι τα αντανακλαστικά του Υπουργείου στην προκειμένη περίπτωση ήταν εξαιρετικά.","ΕΜΜΑΝΟΥΗΛ ΚΟΝΣΟΛΑΣ",233
"102249"," Σε μία ημέρα.","ΚΩΝΣΤΑΝΤΙΝΟΣ ΤΣΙΑΡΑΣ",513
"102250"," Υπήρξε άμεση ανταπόκριση σ’ αυτό το πρόβλημα που δημιουργήθηκε και το οποίο ήταν πολύ σημαντικό για τους Ρώσους επισκέπτες προς την Ελλάδα.
Κύριε Υπουργέ, μετά από την τοποθέτησή σας πρέπει να αναγνωρίσω ότι πράγματι η Ελλάδα έχει την καλύτερη επίδοση στο χρόνο έκδοσης βίζας στους Ρώσους τουρίστες μεταξύ των χωρών της Συνθήκης Σένγκεν. Απ’ όσα, όμως, έχετε αναφέρει κι εσείς, διαπιστώνουμε ότι υπάρχει τεράστια, αυξανόμενη ζήτηση στην οποία πρέπει να ανταποκριθούμε. Γνωρίζουμε ότι υπήρχε η ενίσχυση του προσωπικού και μάλιστα με τη συνδρομή και του ΣΕΤΕ. Ακούσαμε τον Πρωθυπουργό στην ομιλία του προχθές στο Μέγαρο Μουσικής όπου έδωσε έμφαση και σ’ αυτό και είπε ότι χρειάζεται να επισπευσθούν αυτές οι διαδικασίες.
Θέλω, επίσης, να σας θυμίσω ότι πρέπει να γίνουμε –και είναι ειλικρινές αυτό- περισσότερο ελκυστικοί στη διαδικασία της βίζας, ώστε να απλοποιηθεί και να επιταχυνθεί. Πρέπει να δώσουμε κίνητρα στους τουρίστες. 
Κύριε Υπουργέ, πιστεύουμε -όπως και το Υπουργείο Εξωτερικών είχε τονίσει στο παρελθόν- ότι κάθε βίζα που δεν θεωρείται, είναι και μια χαμένη θέση εργασίας για τη χώρα μας. Η Ελλάδα χάνει εισόδημα, χάνει την ευκαιρία να ξοδέψουν χρήματα οι επισκέπτες μας σε όποια περιοχή κι αν είναι.
Γι’ αυτό νομίζω ότι είναι καιρός να μιλήσουμε για έξυπνες υπηρεσίες όσον αφορά την έκδοση βίζας. Πρέπει να μιλήσουμε από εδώ και πέρα για «multi βίζα». Ο επισκέπτης πρέπει να μπορεί με την έκδοση βίζας σε ένα εικοσιτετράωρο να επισκεφθεί τη χώρα μας ή με την έκδοση «multi βίζας» να μπορεί και δεύτερη φορά να επισκεφτεί τη χώρα μας σε διάστημα δύο χρόνων ή τρίτη φορά σε διάστημα τριών χρόνων. 
Πρέπει, λοιπόν, να δώσουμε τα κίνητρα, ώστε να επιμηκυνθεί η τουριστική περίοδος, όπως είπε και ο Πρωθυπουργός. Ο στόχος είναι οι δώδεκα μήνες. 
Επίσης, θέλω να σας θυμίσω ότι έχουμε βάλει ένα στόχο δεκαεπτά εκατομμυρίων επισκεπτών για αυτήν τη χρονιά. Πάνω από ένα εκατομμύριο θα είναι οι Ρώσοι επισκέπτες. 
Είναι, λοιπόν, κατανοητό πως για να διεκδικήσουμε ένα μεγάλο μερίδιο της ρωσικής αγοράς, χρειάζεται να περάσουμε ένα μήνυμα προς τα έξω, ότι κάθε βίζα που καταθέτει για την Ελλάδα ο Ρώσος επισκέπτης, πρέπει να είναι ένα κίνητρο για εμάς να του την εκδώσουμε γρηγορότερα, έτσι ώστε γρηγορότερα να τον έχουμε και στην Ελλάδα. 
Οφείλουμε να εκσυγχρονιστούμε, να ανατάξουμε ένα συγκεκριμένο σύστημα. Και είμαι σίγουρος ότι με τη δική σας συνδρομή αυτό θα γίνει σύντομα στην Ελλάδα. 
Σας ευχαριστώ.","ΕΜΜΑΝΟΥΗΛ ΚΟΝΣΟΛΑΣ",233
"102251"," Κι εμείς σας ευχαριστούμε. 
Κύριε Υπουργέ, προτού σας δώσω το λόγο θα ήθελα να αναφερθώ σε ένα δημοσίευμα που διάβασα σήμερα στον ημερήσιο Τύπο και έλεγε ότι η Αλβανία επιτρέπει σε πέντε χώρες –μέσα στις οποίες είναι και η Ρωσία- υψηλού εισοδήματος -στο Κατάρ, στα Εμιράτα κ.λπ.- από το Μάιο μέχρι και τον Ιούνιο την ελεύθερη πρόσβαση τουριστών. Θα το έχετε υπ’ όψιν σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102252"," Βεβαίως, κύριε Πρόεδρε, αλλά δεν συμμετέχει στην ίδια συνθήκη που συμμετέχει η Ελλάδα. Το ξέρετε πάρα πολύ καλά φαντάζομαι.","ΚΩΝΣΤΑΝΤΙΝΟΣ ΤΣΙΑΡΑΣ",513
"102253"," Έχετε το λόγο, κύριε Υφυπουργέ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102254"," Ευχαριστώ πολύ. 
Κύριε συνάδελφε, γνωρίζω προσωπικά τη σοβαρή προσπάθεια που κάνετε όλη αυτήν την περίοδο ως κοινοβουλευτικός, ώστε να αναδείξετε θέματα και ζητήματα που αφορούν την ιδιαίτερη περιοχή σας. Και λέω ξεκάθαρα ότι σε όσα είπατε, δεν θα βρω σημεία διαφωνίας. 
Έχει, όμως, μεγάλη σημασία να δίνουμε την πραγματική αίσθηση του τι συμβαίνει, ποιες είναι οι υποχρεώσεις μας, ποιες είναι οι δεσμεύσεις μας και ενδεχομένως ποιοι είναι οι στόχοι και οι επιδιώξεις μας, γιατί με αυτόν τον τρόπο προσεγγίζουμε το όποιο πρόβλημα καλύτερα και προφανώς συμβάλλουμε με τον καλύτερο δυνατό τρόπο στην προσπάθεια να το λύσουμε. 
Θέλω, λοιπόν, να προσθέσω κάποιες παρατηρήσεις που αφορούν αυτό το τεχνικό πρόβλημα, για το οποίο μιλήσαμε νωρίτερα, που προέκυψε στο Γενικό Προξενείο της Μόσχας: 
Την 21η Μαΐου του 2013 η ομάδα Σένγκεν του Υπουργείου Εξωτερικών, ενημερώθηκε από το Γενικό Προξενείο Μόσχας για την ύπαρξη δυσλειτουργίας στο τοπικό σύστημα Σένγκεν σε σχέση με το κεντρικό σύστημα Σένγκεν. Μετά από έλεγχο που πραγματοποιήθηκε άμεσα από την εταιρεία και με τη συμμετοχή στελεχών της ομάδας Σένγκεν, διαπιστώθηκε ότι η δυσλειτουργία δεν οφειλόταν σε βλάβη του κεντρικού συστήματος Σένγκεν του Υπουργείου Εξωτερικών, αλλά προκλήθηκε από τη χρήση μη κατάλληλου λογισμικού από τα τουριστικά γραφεία στη Μόσχα. 
Άρα, σας δίνω την απάντηση γιατί ενδεχομένως είχαμε ένα πρόβλημα σε μια δεδομένη χρονική στιγμή. 
Ήδη, όμως, από τις 22 Μαΐου του 2013 είχαν πραγματοποιηθεί οι απαραίτητες διορθώσεις και το σύστημα επαναλειτούργησε κανονικά. Στο Υπουργείο Εξωτερικών οι τεχνικές μας υπηρεσίες προβαίνουν σε σειρά ενεργειών με στρατηγικό στόχο τον άρτιο σχεδιασμό του συστήματος. 
Μεταξύ των ενεργειών αυτών προβλέπονται: Η περαιτέρω αύξηση του διαχειρίσιμου όγκου δεδομένων. Η μεταφορά τμήματος της εφαρμογής σε νέο εξυπηρετητή, ώστε να βοηθήσει στην αποσυμφόρηση του κεντρικού εξυπηρετητή –φαντάζομαι πως κατανοείτε ότι μιλάμε για τους servers- και να δοθεί η δυνατότητα πραγματοποίησης προκαταρκτικών ελέγχων των δεδομένων. 
Βεβαίως, θα ήθελα να αναφερθώ στο χρόνο χορήγησης θεωρήσεων και να επισημάνω πως το 2012 η Ελλάδα κατατάχθηκε μεταξύ των πρώτων χωρών ως προς την ταχύτητα διεκπεραίωσης αιτήσεων για χορήγηση θεωρήσεων Σένγκεν. Οι συγκεκριμένες θεωρήσεις ολοκληρώνονταν από τις ελληνικές προξενικές αρχές εντός σαράντα οκτώ ωρών, κατόπιν των οδηγιών που δόθηκαν από τον Υπουργό Εξωτερικών -σε χώρες ιδιαιτέρου ενδιαφέροντος- για επίσπευση και επιτάχυνση στο μέγιστο δυνατό βαθμό της διαδικασίας χορήγησης θεωρήσεων. 
Επιπλέον κατά πάγια τακτική του Υπουργείου Εξωτερικών, προβλέπεται η ενίσχυση σε προσωπικό των προξενικών μας αρχών κατά τους μήνες που παρουσιάζεται αύξηση των τουριστικών αφίξεων, έτσι ώστε να είναι σε θέση να ανταποκριθούν κατά τον προσήκοντα τρόπο στην αυξημένη ζήτηση. 
Ως προς τη Ρωσία -για να μιλήσουμε και με αριθμούς- ενδεικτικά θα αναφέρω ότι το έτος 2012 το Γενικό Προξενείο Μόσχας χορήγησε πεντακόσιες ογδόντα μία χιλιάδες εννιακόσιες ογδόντα τέσσερις θεωρήσεις, αύξηση 27,43% σε σχέση με το 2011. Το Γενικό Προξενείο Νοβοροσίσκ έκανε τριάντα τέσσερις χιλιάδες ενενήντα θεωρήσεις, αύξηση κατά 57,8% και το Γενικό Προξενείο της Αγίας Πετρούπολης έκανε σαράντα μία χιλιάδες εκατόν σαράντα δύο θεωρήσεις, αύξηση κατά 13,46%, σε σχέση με την προηγούμενη χρονιά. 
Και η αυξητική αυτή τάση συνεχίζεται, αφού ήδη κατά το Μάιο του τρέχοντος έτους η αύξηση στο Γενικό Προξενείο Μόσχας έφτασε το 50%, σε σχέση με την αντίστοιχη περίοδο του περασμένου έτους. 
Θα πρέπει λοιπόν να σημειωθεί πως η χώρα μας έχει αναπτύξει σειρά πρωτοβουλιών, που δημιουργούν στέρεες γέφυρες οικονομικής και ευρύτερης συνεργασίας με τη Ρωσία. 
Στο πλαίσιο της Η΄ Συνόδου της Μεικτής Επιτροπής Οικονομικής, Βιομηχανικής, Τεχνολογικής και Επιστημονικής Συνεργασίας μεταξύ Ελλάδος και Ρωσίας, που πραγματοποιήθηκε την 12η Απριλίου, υπεγράφη σχετικό πρωτόκολλο συμφωνίας, στο οποίο μεταξύ των άλλων αναφέρεται και η σύσφιξη της συνεργασίας των δυο χωρών στον τομέα του τουρισμού. 
Αναφέρατε και νωρίτερα τι ελέχθη από τον ίδιο τον Πρωθυπουργό στην ετήσια σύσκεψη -ουσιαστικά συνέλευση- του ΣΕΤΕ. Θα σας μεταφέρω όμως και την πρόθεση που υπάρχει γενικότερα από το ρωσικό λαό, που εκφράστηκε και από το πρόσωπο του Πατριάρχη Μόσχας και Πάσης Ρωσίας κατά την πρόσφατη επίσκεψή του εδώ στην Αθήνα. 
Ακόμη να αναφέρουμε τις συνομιλίες της χώρας μας με τη Ρωσία -οι οποίες μάλιστα, είναι σε προχωρημένο στάδιο- για την υπογραφή σχεδίου κοινής δήλωσης, το joint declaration, με την οποία η ελληνική και η ρωσική πλευρά εκφράζουν την πρόθεσή τους για ενδυνάμωση της μεταξύ τους συνεργασίας σε θέματα κινητικότητας και στην οποία περιλαμβάνονται και τα θέματα του άμεσου ρωσικού ενδιαφέροντος, όπως είναι η δυνατότητα χορήγησης στους Ρώσους πολίτες, υπό προϋποθέσεις, θεωρήσεων πολλαπλών εισόδων μεγάλης διαρκείας, κάτι στο οποίο αναφερθήκατε νωρίτερα.
Η Ελλάδα παρακολουθεί στενά και με ιδιαίτερο ενδιαφέρον τις εξελίξεις, αναφορικά με τον κατάλογο των συμφωνηθέντων μεταξύ Ευρωπαϊκής Ένωσης και Ρωσίας. Είναι τα λεγόμενα common steps, τα οποία θα οδηγήσουν στην κατάργηση των θεωρήσεων, μόλις βεβαίως ικανοποιηθούν όλες οι απαραίτητες προϋποθέσεις.
Σας ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"102255"," Κι εμείς, κύριε Υπουργέ.
Είναι γνωστό και σε εσάς και σε όλους ότι ο συνάδελφός σας Υπουργός Εξωτερικών κ. Αβραμόπουλος, έχοντας θητεύσει κατά την άποψή μου με «άριστα» στο Υπουργείο Τουρισμού, έχει περισσότερες ευθύνες, ώστε να τα τελειώσει γρήγορα και άμεσα, γιατί και το ξέρει και θέλει και μπορεί. 
Κυρίες και κύριοι συνάδελφοι, έχω την τιμή να ανακοινώσω στο Σώμα τα εξής:
Οι Υπουργοί Υγείας, Οικονομικών και Εργασίας, Κοινωνικής Ασφάλισης και Πρόνοιας κατέθεσαν σχέδιο νόμου: «Κύρωση της Πράξης Νομοθετικού Περιεχομένου «Τροποποίηση του άρθρου 1 της από 30.10.2012 Πράξης Νομοθετικού Περιεχομένου, η οποία κυρώθηκε με το άρθρο πρώτο του ν. 4118/2013 «Κύρωση της Πράξης Νομοθετικού Περιεχομένου “Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΙΔΡΥΜΑ ΕΡΡΙΚΟΣ ΝΤΥΝΑΝ” και άλλες διατάξεις». 
Παραπέμπεται στην αρμόδια Διαρκή Επιτροπή.
Επίσης η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτών. 
Οι Βουλευτές κ.κ. Ζέττα Μακρή, Ρένα Δούρου, Γιάννης Μανιάτης και Οδυσσέας Βουδούρης ζητούν άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102256"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"102257"," Συνεπώς η Βουλή ενέκρινε τη ζητηθείσα άδεια. 
Συνεχίζουμε με την τέταρτη με αριθμό 1485/28-5-2013 επίκαιρη ερώτηση δεύτερου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάγκη συμφωνίας για νέο ρυθμιστικό σχέδιο για την Αττική. 
Κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102258"," Ευχαριστώ, κύριε Πρόεδρε. 
Κύριε Υπουργέ, κατ’ αρχάς θέλω να σας εκφράσω την ικανοποίησή μου για την παρουσία σας σήμερα εδώ. Πιστεύω ότι η δική σας παρουσία σήμερα εδώ, αντανακλά τη σημασία του θέματος που έχω φέρει στη Βουλή, δηλαδή την ανάγκη της επικαιροποίησης ενός νέου ρυθμιστικού σχεδίου για την Αττική, μια προσπάθεια η οποία τα τελευταία χρόνια, έχει βαλτώσει και έχει ναυαγήσει. Να μην το αναλύσω εδώ, γιατί δεν έχω και πολύ χρόνο, αλλά όπως σας γράφω και στην ερώτηση…","ΒΑΣΙΛΕΙΟΣ ΟΙΚΟΝΟΜΟΥ",378
"102259"," Έχετε χρόνο. Είναι η τελευταία επίκαιρη ερώτηση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102260"," Τελευταία; No comments. 
Οι τελευταίοι τρεις Υπουργοί –μιλάω για τον κ. Σουφλιά, για την κ. Μπιρμπίλη και για τον κ. Παπακωνσταντίνου ως Υπουργό ΠΕΧΩΔΕ τότε- είχαν προσπαθήσει τουλάχιστον να φέρουν ένα νέο ρυθμιστικό σχέδιο, προσπάθεια την οποία δεν μπόρεσαν να ολοκληρώσουν.
Συμμετείχα την περασμένη εβδομάδα σε ένα ενδιαφέρον επιστημονικό συνέδριο των πολιτικών μηχανικών, όπου σε μία συνεδρίαση στην οποία είχα την τιμή να κάνω μια παρέμβαση για το αναπτυξιακό μοντέλο της Αττικής της επόμενης δεκαετίας, ακούσαμε ενδιαφέροντα θέματα για το πολιτιστικό κέντρο στο Δέλτα, από το Ίδρυμα «Σταύρος Νιάρχος», για την Πανεπιστημίου, από το Ίδρυμα «Ωνάση» και όλη την ανάπλαση, ακούσαμε ενδιαφέροντα θέματα από το νέο Πρόεδρο της «ΑΤΤΙΚΟ ΠΑΡΑΚΤΙΟ ΜΕΤΩΠΟ Α.Ε.» τον κ. Ματιάτο και υπήρξαν ενδιαφέρουσες προτάσεις και εισηγήσεις για την ανάπτυξη της Αττικής. 
Ένα πράγμα έλειπε. Όλοι αυτοί οι σχεδιασμοί οι πολύ ενδιαφέροντες και πλούσιοι που δίνουν ελπίδα και αισιοδοξία για τα επόμενα βήματα της Αττικής, δεν έχουν κάπου να πατήσουν. Το ρυθμιστικό σχέδιο που υπάρχει αυτήν τη στιγμή για την Αττική, είναι ένα παλαιό πλέον σχέδιο, έχει ξεπεραστεί –νομίζω όλοι το αναγνωρίζουν- και υπάρχει η ανάγκη να υπάρξει ένας νέος κατασταστικός χάρτης, όπως λέμε αρκετοί, δηλαδή μια αρχιτεκτονική της Αττικής για το πώς θα αναπτυχθεί, πού θα είναι οι αναπτυξιακές δράσεις, πού θα είναι οι πόλεις, πώς θα είναι οι πόλεις, πού θα είναι το δάσος, πού θα είναι ο αγρός, η αγροτική ανάπτυξη, γιατί όσο και να φαίνεται περίεργο, πρέπει να υπάρχει και η αγροτική παραγωγή στην Αττική, θέματα τα οποία μέχρι τώρα, τα προέβλεπε το ρυθμιστικό σχέδιο βάση των προηγούμενων δεκαετιών. Αυτό εκ των πραγμάτων έχει ξεπεραστεί. Έχουμε νέα δεδομένα στην Αττική, νέο πληθυσμό, νέες δυνατότητες, νέες προοπτικές. 
Θα ήθελα, λοιπόν, τη δική σας θέση, διότι δεν ξέρω αν υπάρχει πλέον καινούργια μελέτη ή πού βρίσκονται, εάν υπάρχουν, οι παλαιές μελέτες. Μαθαίνουμε ότι ο Οργανισμός της Αθήνας είναι ένας οργανισμός υπό κλείσιμο και υπό αναστολή. Και αυτό μας κάνει εντύπωση, γιατί ο Οργανισμός της Αθήνας ήταν καλό εργαλείο, απ’ ό,τι τουλάχιστον μέχρι τώρα ξέραμε, για τη λειτουργία όλων αυτών των θεμάτων των χωροταξικών και των ρυθμιστικών για το περιβάλλον σε σχέση με την Αθήνα και την Αττική. 
Κύριε Υπουργέ, πώς σκέπτεστε αυτό το μέγα ζήτημα ουσίας, όμως, και όχι εντυπωσιασμού, να το εξελίξετε στα επόμενα βήματά σας; 
Ευχαριστώ.","ΒΑΣΙΛΕΙΟΣ ΟΙΚΟΝΟΜΟΥ",378
"102261"," Και εμείς ευχαριστούμε, κύριε συνάδελφε. 
Κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102262"," Ευχαριστώ, κύριε Πρόεδρε. 
Κύριε Βουλευτά, κατ’ αρχάς να συμφωνήσω απόλυτα μαζί σας και στο γράμμα και στο πνεύμα σας. Ο σχεδιασμός για την Αττική δεν μπορεί να είναι υπόθεση ενός ανθρώπου, ούτε μιας ομάδας ανθρώπων. Δεν πιστεύουμε ότι γνωρίζουμε τα πάντα, ούτε είμαστε εκτός πραγματικότητας για να πιστεύουμε ότι θα σχεδιάσουμε το μέλλον, γιατί περί αυτού πρόκειται, χωρίς τη συμμετοχή όλων των κομμάτων, της τοπικής αυτοδιοίκησης και κυρίως των πολιτών.
Εμείς, ως οφείλαμε, έχουμε λάβει υπ’ όψιν μας τα δεδομένα των επιστημονικών μελετών και των νομοθετικών προτάσεων των προκατόχων μας, που πράγματι δεν ολοκληρώθηκαν, όπως πολύ σωστά είπατε, την τελευταία δεκαετία, έχοντας ήδη προβεί σε αναγκαίες αξιολογήσεις, αναμορφώσεις και επικαιροποιήσεις του προτεινόμενου σχεδιασμού. 
Αξιοποιήσαμε και αξιοποιούμε στο μέγιστο βαθμό τη διαχρονική και σταθερή συνεργασία, που έχουν εμπεδώσει τόσο το Υπουργείο όσο και ο Οργανισμός Αθήνας με τους φορείς της ακαδημαϊκής κοινότητας, της αυτοδιοίκησης, του τεχνικού επιστημονικού κόσμου, των επιχειρηματικών παραγωγικών δυνάμεων και με τις κοινωνικές και περιβαλλοντικές οργανώσεις, για να οδηγηθούμε στο βέλτιστο αποτέλεσμα.
Με αυτά τα δεδομένα, εργαζόμαστε σταθερά για να διαμορφώσουμε σε τελική μορφή τούς στρατηγικούς άξονες προτεραιότητας και τις χωρικές πολιτικές για ολόκληρη την Περιφέρεια της Αττικής.
Κύριε Βουλευτά, ο χωρικός σχεδιασμός αποτελεί ένα σύνολο πολιτικών θεσμών και διαδικασιών. Αποτελεί, επομένως, βασικό κλειδί στην αναπτυξιακή διαδικασία, τη διαχείριση των πόρων και την προσέλκυση επενδύσεων. 
Παράλληλα, η δική μας πρόταση για το νέο χωρικό σχεδιασμό της Αττικής θέτει σε προτεραιότητα στρατηγικές και πολιτικές επιλογές, οι οποίες αφορούν στο περιβάλλον ως σημαντικό πόρο και αναντικατάστατο στοιχείο για τη βιώσιμη ανάπτυξη, στην παραγωγή ως προϋπόθεση και βασικό μοχλό οικονομικής και κοινωνικής βιωσιμότητας, στον πολιτισμό ως εθνικό κεφάλαιο και βασικό συστατικό για την ανάδειξη της σημασίας της Αθήνας και της Ελλάδας στον ευρωπαϊκό και παγκόσμιο χάρτη και ως βασική παράμετρο του νέου σχεδιασμού. 
Επίσης, αφορούν στην κοινωνική συνοχή ως κατ’ εξοχήν ζητούμενο στην υιοθέτηση πολιτικών «ανοιχτής πόλης», ανάδειξη του δημόσιου χώρου, δημόσιων δικτύων και αναμόρφωσης του κατακερματισμένου, γερασμένου και απολύτως υποβαθμισμένου αστικού ιστού. Τέλος, στοχεύουν στην αστική αναζωογόνηση με ολοκληρωμένες παρεμβάσεις και αστικές αναπλάσεις. 
Απόδειξη αυτής της πολιτικής, που χωρίς τυμπανοκρουσίες και διακηρύξεις ακολουθεί το ΥΠΕΚΑ αυτό το διάστημα, είναι οι ολοκληρωμένες θεσμικές παρεμβάσεις, σε συνδυασμό με τις απαιτούμενες περιβαλλοντολογικές μελέτες και εγκρίσεις, που έχουν ολοκληρωθεί ή βρίσκονται στο τελικό στάδιο ολοκλήρωσης για μεγάλης κλίμακας παρεμβάσεις στην Αττική. 
Τέτοια παραδείγματα, όπως πολύ σωστά είπατε, είναι η ανάπλαση του φαληρικού όρμου, η διπλή ανάπλαση της λεωφόρου Αλεξάνδρας και του Ελαιώνα, η προστασία των ορεινών όγκων της Αττικής –που νομίζω ότι σας ενδιαφέρει προσωπικά- ο νέος πολεοδομικός σχεδιασμός που υλοποιείται με επικαιροποιήσεις των γενικών πολεοδομικών σχεδίων και πολλά άλλα. 
Η μέχρι τώρα εμπειρία δείχνει ότι εξακολουθεί να ισχύει σε μεγάλο βαθμό, ενώ έχει ήδη ξεπεραστεί σε όλες τις βασικές προβλέψεις του, το πρώτο ρυθμιστικό σχέδιο της Αθήνας που θεσμοθετήθηκε στα μέσα της δεκαετίας του ’80. Με τις σημειακές τροποποιήσεις που έγιναν επί του αρχικού ρυθμιστικού σχεδίου το 2002 επιχειρήθηκε να ενσωματωθούν έργα και παρεμβάσεις που είχαν ήδη δρομολογηθεί από τη δεκαετία του ’90 και συνδέονταν με τη διεξαγωγή των Ολυμπιακών Αγώνων το 2004.
Έκτοτε, από το 2002 μέχρι σήμερα δηλαδή, όλες οι προσπάθειες που ξεκίνησαν για τη δημιουργία ενός νέου ρυθμιστικού σχεδίου της Αθήνας ήταν πράγματι ατελέσφορες, ως αποτέλεσμα των ραγδαίων και σε πολλές περιπτώσεις αντιφατικών μεταβολών που έχουν επέλθει σε οικονομικό αλλά και κοινωνικό επίπεδο στη χώρα και στο ευρύτερο γεωγραφικό περιβάλλον. 
Το νέο ρυθμιστικό σχέδιο της Αττικής, που σύντομα θα παρουσιάσουμε για νέο κύκλο διαλόγου με στόχο τη θεσμοθέτησή του, θα υπηρετεί τρεις βασικές κατευθύνσεις οι οποίες είναι: 
Πρώτον, θεσμοθέτηση των βασικών αξόνων προτεραιότητας και χωρικής πολιτικής ως αποτέλεσμα και αποκρυστάλλωση του διαλόγου, που έχει ήδη γίνει και θα συνεχιστεί. Δεύτερον, διαρκής ανοιχτός και δεσμευτικός διάλογος για όλες τις σημειακές χωρικές παρεμβάσεις, τα αναγκαία έργα υποδομής και τις επεκτάσεις τους, όπως και για πλήθος άλλων δραστηριοτήτων που συνθέτουν το πολυσχιδές, πολλές φορές αντιφατικό τοπίο αναπτυξιακών προτάσεων και δραστηριοτήτων για την Αττική. 
Είναι αλήθεια ότι οι περισσότερες από τις παρεμβάσεις έχουν σχεδιαστεί προ της κρίσης, με αναπόφευκτο αποτέλεσμα να βρίσκονται υπό διαρκή αναζήτηση, προσαρμογή και αναδιαμόρφωση στο νέο περιβάλλον της κρίσης και της αναπτυξιακής προσπάθειας που γίνεται.
Τέλος, οι βασικές επιλογές του νέου ρυθμιστικού σχεδίου Αττικής, θα συμβαδίζουν με την παράλληλη προσπάθειά μας για τη δημιουργία ενός νέου μητροπολιτικού σχεδιασμού, που θα βασίζεται στο αναπτυξιακό τρίπτυχο οικονομία-περιβάλλον-κοινωνία για ολόκληρη την Αττική και –θα προσέθετα εδώ- ένα μορφωτικό περίβλημα γύρω απ’ όλα αυτά, το οποίο μας λείπει.","ΕΥΑΓΓΕΛΟΣ ΛΙΒΙΕΡΑΤΟΣ",108
"102263"," Ευχαριστούμε, κύριε Υπουργέ.
Ορίστε, κύριε συνάδελφε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102264"," Είναι πολύ ενδιαφέροντα αυτά που είπε ο κύριος Υπουργός. Χαίρομαι που και ο ίδιος καταλαβαίνει τη μεγάλη ανάγκη να επισπευσθεί η κατάθεση ενός νέου ρυθμιστικού σχεδίου. Αυτό είναι το χωροταξικό σύνταγμα και το αναπτυξιακό σύνταγμα για την Αττική.
Κύριε Υπουργέ, έχω συμμετάσχει σε δεκάδες ημερίδες, συζητήσεις δημόσιας διαβούλευσης για τα προηγούμενα ρυθμιστικά σχέδια την τελευταία δεκαετία, γιατί είχα την τιμή και την τύχη να εκπροσωπώ το λαό της Περιφέρειας Αττικής στο Κοινοβούλιο και εκ της θέσεως αυτής συμμετείχα σε αυτήν τη διαβούλευση και σε αυτήν τη διεργασία. 
Το βασικό πρόβλημα αυτών των συναντήσεων και γιατί δεν προχώρησε το σχέδιο αυτό ξέρετε ποιο είναι; Το διαπίστωσα και στο τελευταίο συνέδριο που σας είπα προχθές ότι πήγα και είναι το εξής: Ενώ υπάρχει ωραιότατη, άριστη, τεκμηριωμένη και επεξεργασμένη ανάλυση για το πώς θα γίνουν οι παρεμβάσεις για τον αστικό χώρο -σας το είπα και το είπατε κι εσείς για το μεγάλο πολιτιστικό ίδρυμα «Νιάρχος» στο Φαληρικό Δέλτα, για την Πανεπιστημίου και τη λεωφόρο Αλεξάνδρας που αναφέρατε, για τον Ελαιώνα κ.λπ.- πέφτουν τα φώτα τις δημοσιότητας και όλο το ενδιαφέρον στην Αθήνα. 
Τα πέριξ των Αθηνών, μέρη που τυχαίνει να τα εκπροσωπώ εδώ ως Περιφέρεια Αττικής –το λένε κάποιοι υπόλοιπο Αττικής, κύριε Πρόεδρε, όπως θυμάστε ως παλιός κοινοβουλευτικός και έμπειρος- είναι μια περιοχή που αποτύπωνε τι; Αποτύπωνε τη φιλοσοφία, δυστυχώς, των κυβερνώντων να αφήνουμε εις τα υπόλοιπα του μυαλού μας και των δράσεών μας τα πέριξ των Αθηνών χωριά και πόλεις. Αυτό αποτυπωνόταν και στην πραγματικότητα. 
Θα σας πω τίτλους μόνο των δικών μου παρεμβάσεων, χωρίς να έρχονται σε αντίθεση με αυτά που είπατε, συμπληρωματικά περισσότερο. Θα σας πω, λοιπόν, πέντε θέσεις για αυτό το νέο ρυθμιστικό. 
Υποδομές. Επεξηγώ τίτλους μόνο. Δεν θα αναλύσουμε, θα έχουμε αυτήν τη δυνατότητα στη διαβούλευση που θα ξεκινήσετε. 
Αποχετευτικό σύστημα, βιολογικοί καθαρισμοί. Η Περιφέρεια Αττικής ακόμα κινείται με τα βοθρατζίδικα και μιλάμε για το 2013. 
Οδικοί άξονες, λιμάνια. Όλα αυτά είναι Περιφέρεια Αττικής. 
Ενιαίος συγκοινωνιακός χάρτης, δεύτερη ενότητα. Πώς κυκλοφορεί αυτός ο κόσμος στην Αττική; Μιλάω για σταθερή τροχιά, κλπ, αστική σύνδεση, κλπ.
Τρίτον, ενοποίηση αρχαιολογικών χώρων, τουριστικός προσανατολισμός Λεκανοπεδίου. Ο ξένος επισκέπτης ξέρει: Αθήνα, Ακρόπολη, Πλάκα. Αγνοεί ό,τι υπάρχει γύρω από την Αθήνα. Τι υπάρχει; Να πω Μαραθώνας; Να πω Ελευσίνα; Να πω Βραυρώνα; Να πω Σούνιο; Τι να πρωτοπώ; Τα αγνοεί όμως, γιατί δεν έχουμε μεριμνήσει.
Περιβάλλον. Θα Ανανεώσιμες πηγές ενέργειας. Απορρίμματα, κύριε Υπουργέ. Ακόμα παλεύουμε και συζητάμε τι θα κάνουμε με τα σκουπίδια μας. Μέγα θέμα!
Σχέδιο πόλης. Είχα προηγουμένως μια συζήτηση με έναν φίλο από τη Ραφήνα. Ήρθε και με ρώτησε ο άνθρωπος: «Ποιο σχέδιο πόλης έχει η Ραφήνα;» Σας είπα ενδεικτικά μια συζήτηση που έγινε πριν από λίγο. Έχουν να φτιαχτούν και να εγκριθούν σχέδια πόλης -τα ξέρετε πολύ καλά- και εγώ δεν ξέρω πόσα χρόνια. 
Προστασία -το είπατε- ορεινών όγκων και υγροβιότοπων στην Αττική –και όμως υπάρχουν- και βέβαια Θριάσιο Πεδίο, απορρύπανση. 
Και το τελευταίο, πρωτογενής παραγωγή. Το εισηγούμαι και το λέω αυτήν τη δεκαετία συνέχεια. Η Αττική έχει τον Μαραθώνα, έχει την Αυλώνα, έχει τα Μεσόγεια, έχει τα Μέγαρα, χώροι που μπορούν να ζήσουν και τα ταΐσουν -να το πω έτσι χοντρικά- την Αθήνα, χώροι όμως που μπορούν να προφυλάξουν και το περιβάλλον της Αττικής που ζουν τέσσερα-πέντε εκατομμύρια άνθρωποι.
Για πείτε μου, λοιπόν, υπάρχει μέριμνα νομοθετική, αναπτυξιακή για το πώς ο νέος άνθρωπος που θα ασχοληθεί με τη γη του -και να μην την κάνουμε οικόπεδα και αντιπαροχές μόνο- και θα την προστατεύσει τη γη του μπορεί να σταθεί και να ζήσει την οικογένειά του; Όχι.
Άρα, λοιπόν, ένα ρυθμιστικό σχέδιο πρέπει να έχει συνολική προσέγγιση. Δεν μπορεί η προσέγγιση να γίνεται μόνο για την Πανεπιστημίου. Ναι, οπωσδήποτε αυτό πρέπει να γίνει, αλλά, αν η Πανεπιστημίου δεν συνδεθεί με τον Μαραθώνα, όχι το αρχαιολογικό μόνο, αλλά το αναπτυξιακό, το πρωτογενές επίπεδο του περιβάλλοντος, το χάσαμε το παιχνίδι. Όχι τόσο για εμάς, εμείς και αυτή η γενιά τώρα που ζει ας πούμε ότι θα την κουτσοβγάλει. Τα παιδιά μας, όμως, πώς θα ζήσουν μέσα σε αυτήν την Αττική, η οποία δυστυχώς δεν βλέπω να έχει πολλές προοπτικές, αν εσείς σήμερα ως πολιτική ηγεσία του Υπουργείου, δηλαδή η Κυβέρνηση, δεν κάνει την παρέμβασή της και δεν βάλει τη λεωφόρο πάνω στην οποία θα κινηθούν τα οχήματα για να μας οδηγήσουν στο μέλλον;
Εγώ πάντως θέλω να πω ότι βλέπω από εσάς με τη δικιά σας παρέμβαση και παρουσία σήμερα εδώ το ενδιαφέρον και φαίνεται ότι θα πάρετε πρωτοβουλία να φέρετε το νέο ρυθμιστικό. Πρέπει οπωσδήποτε να γίνει ένας κύκλος συζήτησης και διαβούλευσης, να συμμετάσχουν όλοι οι φορείς που είπατε: η αυτοδιοίκηση οπωσδήποτε, το Κοινοβούλιο, οι επιστημονικοί φορείς, οι επαγγελματικοί φορείς και να γίνει αυτή η επεξεργασία, γιατί χωρίς κοινωνική συναίνεση καταλαβαίνετε ότι δεν μπορεί να υπάρξει τίποτα. 
Βλέπουμε, άλλωστε, στην Τουρκία τα γεγονότα των τελευταίων ημερών, όπου για το πώς θα αναπτυχθεί μια περιοχή στο κέντρο της πόλης της Κωνσταντινούπολης ήταν η θρυαλλίδα για να ανοίξουν πάρα πολλά θέματα.
Άρα, λοιπόν, έχει μεγάλη σημασία για τον πολίτη, για τον άνθρωπο σήμερα το πώς θα ζήσει και σε ποιο περιβάλλον, για να μην έρχεται να του το επιβάλλει κάποια αόρατη αρχή, αλλά να είναι αποτέλεσμα διαβούλευσης και συζήτησης.
Ευχαριστώ.","ΒΑΣΙΛΕΙΟΣ ΟΙΚΟΝΟΜΟΥ",378
"102265"," Και εμείς ευχαριστούμε, κύριε συνάδελφε, που τοποθετείστε σωστά τώρα και αποδεικνύετε ότι εκπροσωπείτε επάξια την περιφέρειά σας. Όπως ξέρετε, όμως, είστε τυχερός γιατί κατά την άποψή μου εκπροσωπείτε την ωραιότερη περιοχή και Περιφέρεια της Αττικής. Βέβαια, ξέρω ότι έχετε και έχετε δείξει μια ιδιαίτερη προσοχή και ευαισθησία ως προς τα αυθαίρετα.
Ορίστε, κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102266"," Ευχαριστώ, κύριε Πρόεδρε. 
Κύριε Βουλευτά, σε πολιτικό επίπεδο θέσατε τις βάσεις αυτού που λέγεται «ολιστική αντιμετώπιση ενός προβλήματος σε αυτήν την έκταση του χώρου» και το πρόβλημά μας είναι ότι μπορεί πιο εύκολα σε πολιτικό επίπεδο να τίθεται αυτή η αρχή του ολιστικού, το οποίο είναι η σύγχρονη αντιμετώπιση, αλλά είναι πολύ δύσκολο για τη Δημόσια Διοίκηση να μπει μέσα σ’ αυτήν τη λογική -ιδίως εάν έχετε να κάνετε με τρία-τέσσερα Υπουργεία- διότι αυτά τα οποία αναφέρατε δεν αφορούν μόνο το δικό μας Υπουργείο, αλλά ευρύτερα. 
Εν πάση περιπτώσει –επειδή σημείωσα κάτι πολύ σημαντικό που είπατε για την ενοποίηση αρχαιολογικών χώρων κι επειδή έχω την αρμοδιότητα- στο πλαίσιο της ΕΑΧΑ, μίας πολύ ενδιαφέρουσας ανώνυμης εταιρείας του δημοσίου, γίνεται μία προσπάθεια να βγει η ενοποίηση των αρχαιολογικών χώρων από τη λογική του κέντρου της Αθήνας και να πάει στην περιφέρεια –όχι μόνο στην Περιφέρεια της Αττικής, αλλά και της υπόλοιπης Ελλάδας. 
Για να έρθουμε τώρα στο θέμα μας, το ρυθμιστικό σχέδιο είναι από τα βασικά επίπεδα σχεδιασμού, γιατί αποτελεί τον πρώτο απαραίτητο κρίκο, όπως είπατε, δηλαδή το «σύνταγμα» της διαχείρισης του χώρου. 
Ταυτόχρονα, το ρυθμιστικό επέχει και θέση περιφερειακού πλαισίου χωροταξικού σχεδιασμού και αειφόρου ανάπτυξης για όλη την Περιφέρεια της Αττικής, μίας περιφέρειας που συγκεντρώνει, όπως γνωρίζετε, το 35% του πληθυσμού και παράγει το 48% του ΑΕΠ της χώρας. 
Επομένως οι στρατηγικές κατευθύνσεις που περιέχει καθώς και οι κύριες εξειδικεύσεις αυτών των αρχών σε μέτρα και προγράμματα αφορούν σε σημαντικές πληθυσμιακές ομάδες και οικονομικά αναπτυξιακά μεγέθη. 
Οι βασικοί, λοιπόν, στόχοι και οι άξονες προτεραιότητας για το νέο ρυθμιστικό σχέδιο, που –όπως ανέφερα στην πρωτολογία μου- σύντομα θα ανακοινώσουμε –ελπίζω αναλυτικά- επιδιώκοντας μία ευρύτερη πολιτική και κοινωνική συμφωνία είναι: η ισόρροπη οικονομική ανάπτυξη και ενίσχυση του διεθνούς ρόλου της Αθήνας στην ευρύτερη περιοχή, η βελτίωση της ανταγωνιστικότητας, η αύξηση της παραγωγής και της απασχόλησης σε όλους τους τομείς δραστηριοτήτων, η βιώσιμη χωρική ανάπτυξη, η εξοικονόμηση πόρων, η αποτελεσματική προστασία του περιβάλλοντος και της πολιτιστικής κληρονομιάς, το θέμα της ΕΑΧΑ που σας είπα και η προσαρμογή στην κλιματική αλλαγή, η βελτίωση της ζωής για όλους τους κατοίκους. 
Για τη θεσμοθέτηση του νέου ρυθμιστικού για την Αθήνα που θα βελτιώνει και θα επιταχύνει οριστικά την ολοκλήρωση των κατώτερων, των υποκείμενων επιπέδων σχεδιασμού της περιοχής, ήδη προηγήθηκε ένας δημιουργικός διάλογος. Η μελέτη για το νέο ρυθμιστικό της Αθήνας και της Αττικής παρουσιάστηκε από τον «Οργανισμό Ρυθμιστικού Σχεδίου και Προστασίας Περιβάλλοντος Αθήνας» στο Περιφερειακό Συμβούλιο σε διάφορους δήμους, Αθήνας-Πειραιά για παράδειγμα, ενώ παράλληλα παρουσιάστηκε από τον Υπουργό ΥΠΕΚΑ το 2011 στους συναρμόδιους φορείς καθώς και στην Επιτροπή Περιβάλλοντος της Βουλής. 
Από την παρουσίαση και την ενημέρωση αυτή, πολλοί από τους προαναφερθέντες φορείς κατέθεσαν σχόλια και απόψεις οι οποίες συνεκτιμήθηκαν και πιστεύουμε ότι μόνο με κοινή αποδοχή επιτυγχάνεται η εφαρμογή κάθε σχεδιασμού, εξετάζοντας όλες τις απόψεις. 
Στη συνέχεια των ανωτέρω ολοκληρώσαμε την τελική επεξεργασία του σχεδίου νόμου του ρυθμιστικού τόσο σε μορφή νομικού κειμένου, συντομεύοντάς το όσο και υποστηρικτικής αιτιολογικής έκθεσης. Για την ολοκλήρωση της διαδικασίας και την έκδοση του σχεδίου σε δημόσια διαβούλευση απαιτείται η έγκριση της στρατηγικής μελέτης περιβαλλοντικών επιπτώσεων, της περίφημης ΜΠΕ, όπως προβλέπεται και από τη σχετική νομοθεσία και σε αυτό το στάδιο θα υπάρχει επίσης διαβούλευση. 
Πιστεύουμε, λοιπόν –για να ολοκληρώσω- ότι πρέπει να συμφωνήσουμε στους στόχους, τις πολιτικές και στο ότι η επιτυχία του εγχειρήματος βασίζεται στην όσο το δυνατόν μεγαλύτερη ενημέρωση, συμμετοχή και ώσμωση των απόψεων όλων των εμπλεκομένων. Οι προσπάθειές μας, σας διαβεβαιώνω, είναι προς αυτήν την κατεύθυνση. Πιστεύω πάρα πολύ στη μορφωτική βάση αυτών των πραγμάτων. 
Ευχαριστώ, κύριε Πρόεδρε.","ΕΥΑΓΓΕΛΟΣ ΛΙΒΙΕΡΑΤΟΣ",108
"102267"," Κι εμείς ευχαριστούμε, κύριε Υπουργέ. 
Κύριοι συνάδελφοι, όπως θα διαπιστώσατε, σήμερα είχαμε να συζητήσουμε έντεκα επίκαιρες ερωτήσεις και συζητήσαμε μόνο δύο. Θα σας εξηγήσω τους λόγους. 
Η πρώτη με αριθμό 1480/28-5-2013 επίκαιρη ερώτηση πρώτου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τον Υπουργό Δημόσιας Τάξης και Προστασίας του Πολίτη, σχετικά με τα μέτρα πρόληψης των πυρκαγιών, δεν συζητείται λόγω κωλύματος του κυρίου Υπουργού και διαγράφεται. 
Η δεύτερη με αριθμό 1493/28-5-2013 επίκαιρη ερώτηση πρώτου κύκλου του Βουλευτή Α΄ Αθηνών του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Νικολάου Βούτση προς τον Υπουργό Εσωτερικών, σχετικά με την ίδρυση και τη λειτουργία Κέντρων Αποτέφρωσης Νεκρών στη χώρα μας, δεν συζητείται σε συνεννόηση Υπουργού και Βουλευτή και διαγράφεται.
Η τρίτη με αριθμό 1479/28-5-2013 επίκαιρη ερώτηση πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με το πρόγραμμα ΕΣΠΑ για τους βρεφονηπιακούς σταθμούς της χώρας, δεν συζητείται σε συνεννόηση Υπουργού και Βουλευτή και διαγράφεται. 
Η τέταρτη με αριθμό 1497/28-5-2013 επίκαιρη ερώτηση πρώτου κύκλου του Βουλευτή Α΄ Θεσσαλονίκης  του Λαϊκού Συνδέσμου - Χρυσή Αυγή κ. Αντωνίου Γρέγου προς τους Υπουργούς Οικονομικών και  Μακεδονίας – Θράκης, σχετικά με την ενίσχυση των δραστηριοτήτων των Ελλήνων πολιτών στην περιοχή του Δέλτα του Έβρου, δεν συζητείται λόγω αναρμοδιότητας και διαγράφεται. 
Η πέμπτη με αριθμό 1484/28-5-2013 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Επικρατείας, σχετικά με την αντιμετώπιση των προβλημάτων των φωτοειδησεογράφων, δεν συζητείται λόγω αναρμοδιότητας και διαγράφεται. 
Η έκτη με αριθμό 1489/28-5-2013 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Υγείας, σχετικά με το Κέντρο Υγείας Περιστερίου, δεν συζητείται λόγω κωλύματος του κυρίου Υπουργού και διαγράφεται. 
Η δεύτερη με αριθμό 1494/28-5-2013 επίκαιρη ερώτηση δευτέρου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Ευσταθίου Παναγούλη προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τον έλεγχο της νομιμότητας των ανταλλακτηρίων χρυσού – ενεχυροδανειστηρίων που λειτουργούν στη χώρα μας, δεν συζητείται λόγω κωλύματος του κυρίου Υπουργού και διαγράφεται. 
Η τρίτη με αριθμό 1498/28-5-2013 επίκαιρη ερώτηση δευτέρου κύκλου του Βουλευτή Β΄ Αθηνών του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Εθνικής Άμυνας, σχετικά με την ανάγκη κάλυψης των ελλείψεων στις Ειδικές Δυνάμεις του Στρατού της χώρας μας, δεν συζητείται λόγω κωλύματος του κυρίου Βουλευτού και διαγράφεται. 
Η πέμπτη με αριθμό 1490/28-5-2013 επίκαιρη ερώτηση δευτέρου κύκλου της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον  Υπουργό Υγείας, σχετικά με την αντιμετώπιση των προβλημάτων στο ειδικό αντικαρκινικό Νοσοκομείο «Μεταξάς», δεν συζητείται λόγω κωλύματος του κυρίου Υπουργού και διαγράφεται. 
Θα διαπιστώσατε ότι από τις έντεκα ερωτήσεις συζητήσαμε τις δύο. Από τις εννέα που δεν συζητήθηκαν οι δύο έγιναν κατόπιν συνεννοήσεως Βουλευτού και Υπουργού, άρα είναι δικαιολογημένες, οι δύο λόγω αναρμοδιότητας του Υπουργού, άρα και αυτές είναι δικαιολογημένες και μία λόγω κωλύματος του ιδίου του Βουλευτού, άρα επίσης είναι δικαιολογημένη. Έχουμε τέσσερις ερωτήσεις που δεν απαντήθηκαν λόγω κωλύματος του Υπουργού. Σαφώς κάποιες θα είναι δικαιολογημένες, όμως θα πρέπει να πω για μια ακόμη φορά ότι δεν μπορεί να έχουμε έντεκα ερωτήσεις και να συζητάμε τις δύο, διότι εδώ, στον κοινοβουλευτισμό μας, εδώ που -αν θέλετε- προάγεται και καταξιώνεται το δημοκρατικό μας πολίτευμα, είναι οι συζητήσεις που έρχονται από το ενδιαφέρον των Βουλευτών, από την αγωνία των συναδέλφων και από την ευαίσθητη, επίσης, αντιμετώπιση των θεμάτων αυτών από τους αρμόδιους Υπουργούς. 
Έχει επισημάνει ο κύριος Πρόεδρος της Βουλής αυτό το πρόβλημα. Θέλω να πιστεύω ότι σιγά-σιγά θα το ξεπεράσουμε, γιατί εδώ γίνεται η σωστή συζήτηση. Όπως σήμερα είδατε, και η επίκαιρη ερώτηση του Βουλευτού κ. Οικονόμου αλλά και η επίκαιρη ερώτηση που προηγήθηκε προς τον Υπουργό Εξωτερικών για το θέμα της βίζας είναι θέματα τα οποία άπτονται ολόκληρης της ελληνικής πραγματικότητας και του ενδιαφέροντος, άρα είναι καλό να έρχονται και να συζητούνται. 
Ολοκληρώθηκε η συζήτηση των επικαίρων ερωτήσεων. 
Κυρίες και κύριοι συνάδελφοι, έχουν διανεμηθεί τα Πρακτικά της Τετάρτης 10ης Απριλίου 2013, της Πέμπτης 11ης Απριλίου 2013, της Παρασκευής 19ης Απριλίου 2013 και της Πέμπτης 25ης Απριλίου 2013 και ερωτάται το Σώμα εάν τα επικυρώνει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102268"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"102269"," Συνεπώς, τα Πρακτικά της Τετάρτης 10ης Απριλίου 2013, της Πέμπτης 11ης Απριλίου 2013, της Παρασκευής 19ης Απριλίου 2013 και της Πέμπτης 25ης Απριλίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"102270"," Μάλιστα, μάλιστα.
Με τη συναίνεση του Σώματος και ώρα 18.49΄ λύεται η συνεδρίαση για αύριο Τρίτη 4 Ιουνίου 2013 και ώρα 18.00΄, με αντικείμενο εργασιών του Σώματος:  α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
