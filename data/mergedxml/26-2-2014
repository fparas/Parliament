"","Content","name","ParlmemberID"
"81966","Date","26-2-2014",NA
"81967"," Σύμφωνα με την από 25-2-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά των εξής συνεδριάσεων: της Πέμπτης 9 Ιανουαρίου 2014 και της Παρασκευής 17 Ιανουαρίου 2014)
Έχω την τιμή να σας ανακοινώσω το δελτίο επίκαιρων ερωτήσεων της Πέμπτης 27 Φεβρουαρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 602/24-2-2014 επίκαιρη ερώτηση της Βουλευτού Α’ Αθηνών της Νέας Δημοκρατίας κ. Φωτεινής Πιπιλή προς τον Υπουργό Υποδομών, Μεταφορών και Δικτύων, σχετικά με τις θέσεις στάθμευσης στο κέντρο της Αθήνας για δίκυκλα.
2. Η με αριθμό 605/24-2-2014 επίκαιρη ερώτηση της Βουλευτού Κιλκίς του Συνασπισμού Ριζοσπαστικής Αριστεράς κ. Ειρήνης-Ελένης Αγαθοπούλου προς τον Υπουργό Υγείας, σχετικά με το νέο δελτίο τιμών φαρμάκων και την τιμολογιακή πολιτική του Υπουργείου Υγείας.
3. Η με αριθμό 601/24-2-2014 επίκαιρη ερώτηση του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Εθνικής Άμυνας, σχετικά με τη διερεύνηση υποθέσεων προμήθειας εξοπλισμού των Ενόπλων Δυνάμεων.
4. Η με αριθμό 607/24-2-2014 επίκαιρη ερώτηση του Βουλευτή Α’ Θεσσαλονίκης των Ανεξάρτητων Ελλήνων κ. Γαβριήλ Αβραμίδη προς τον Υπουργό Δημόσιας Τάξης και Προστασίας του Πολίτη, σχετικά με «τα δημοσιεύματα περί λειτουργίας κυκλώματος μεταφοράς παράνομων μεταναστών στην Ελλάδα με τη συνδρομή τουρκικής μυστικής υπηρεσίας».
5. Η με αριθμό 609/24-2-2014 επίκαιρη ερώτηση του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό Υποδομών, Μεταφορών και Δικτύων, σχετικά με την αύξηση στις τιμές των διοδίων.
6. Η με αριθμό 612/24-2-2014 επίκαιρη ερώτηση του Βουλευτή Β’ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Παιδείας και Θρησκευμάτων, σχετικά με την καταβολή των δεδουλευμένων στους απλήρωτους εκπαιδευτικούς της χώρας.
7. Η με αριθμό 600/24-2-2014 επίκαιρη ερώτηση του Βουλευτή Β’ Αθηνών των Ανεξάρτητων Δημοκρατικών Βουλευτών κ. Δημητρίου Ανδρουλάκη προς τον Υπουργό Ανάπτυξης και Ανταγωνιστικότητας, σχετικά με τη θέση της ελληνικής Κυβέρνησης για τη διατλαντική εμπορική και επενδυτική συνεργασία.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 603/24-2-2014 επίκαιρη ερώτηση της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Υποδομών, Μεταφορών και Δικτύων, σχετικά με την πορεία των μεγάλων έργων της Λακωνίας.
2. Η με αριθμό 606/24-2-2014 επίκαιρη ερώτηση του Βουλευτή Αργολίδας του Συνασπισμού Ριζοσπαστικής Αριστεράς κ. Δημητρίου Κοδέλα προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση προβλημάτων των εσπεριδοκαλλιεργητών.
3. Η με αριθμό 611/24-2-2014 επίκαιρη ερώτηση του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη ρύθμιση τελευταίας ευκαιρίας για τους οφειλέτες ΙΚΑ, ΟΑΕΕ και ΟΓΑ.
4. Η με αριθμό 608/24-2-2014 επίκαιρη ερώτηση του Βουλευτή Έβρου των Ανεξάρτητων Ελλήνων κ. Μαρίνου Ουζουνίδη προς τον Υπουργό Υγείας, σχετικά με τη νομική και διοικητική αυτοτέλεια του Νοσοκομείου Διδυμοτείχου.
5. Η με αριθμό 610/24-2-2014 επίκαιρη ερώτηση του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Εξωτερικών, σχετικά με την πορεία της διερεύνησης της οικονομικής διαχείρισης της ΜΚΟ «Αλληλεγγύη».
6. Η με αριθμό 613/24-2-2014 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Υγείας και Εργασίας, Κοινωνικής Ασφάλισης και Πρόνοιας, σχετικά με την ανάγκη καταβολής του επιδόματος τοκετού σε όλες τις γυναίκες, εργαζόμενες στο δημόσιο και στον ιδιωτικό τομέα, αυτοαπασχολούμενες, αγρότισσες, άνεργες ή ανασφάλιστες.
7. Η με αριθμό 604/24-2-2014 επίκαιρη ερώτηση του Βουλευτή Κοζάνης των Ανεξάρτητων Δημοκρατικών Βουλευτών κ. Γεωργίου Κασαπίδη προς τον Υπουργό Οικονομικών, σχετικά με την αντιμετώπιση των προβλημάτων των κατόχων ομολόγων ελληνικού δημοσίου (ΟΕΑ).
Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ης Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος-μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994 (Α΄41)».
Η Διάσκεψη των Προέδρων αποφάσισε στη συνεδρίασή της στις 23-2-2014 τη συζήτηση του νομοσχεδίου σε δύο συνεδριάσεις. Στη σημερινή συνεδρίαση θα συζητηθεί το νομοσχέδιο επί της αρχής και στην αυριανή συνεδρίαση θα συζητηθεί το νομοσχέδιο επί των άρθρων και των τροπολογιών.
Η Κοινοβουλευτική Ομάδα του ΠΑΣΟΚ με επιστολή της μας γνωστοποιεί ότι κατά τη σημερινή συζήτηση του νομοσχεδίου που προανέφερα, ειδικός αγορητής θα είναι ο Βουλευτής κ. Κωνσταντίνος Τριαντάφυλλος.
Επίσης, από την Κοινοβουλευτική Ομάδα των Ανεξάρτητων Ελλήνων μας γνωστοποιείται ότι ειδικός αγορητής στο ίδιο νομοσχέδιο θα είναι η κ. Μαρία Χρυσοβελώνη και Κοινοβουλευτικός Εκπρόσωπος ο κ. Κωνσταντίνος Γιοβανόπουλος.
Από την Κοινοβουλευτική Ομάδα του Λαϊκού Συνδέσμου-Χρυσή Αυγή ορίζεται ότι κατά τη συζήτηση του νομοσχεδίου ορίζεται ειδικός αγορητής ο Βουλευτής Μεσσηνίας κ. Δημήτριος Κουκούτσης και Κοινοβουλευτικός Εκπρόσωπος ο Βουλευτής Αχαΐας κ. Μιχαήλ Αρβανίτης.
Επίσης, με επιστολή τους οι Ανεξάρτητοι Δημοκρατικοί Βουλευτές ορίζουν ότι ειδικός αγορητής στο σημερινό νομοσχέδιο θα είναι ο Βουλευτής Β΄ Πειραιώς κ. Ιωάννης Κουράκος.
Τέλος, με επιστολή του το Κομμουνιστικό Κόμμα Ελλάδας μας γνωρίζει ότι κατά τη συζήτηση του νομοσχεδίου που προανέφερα ειδικός αγορητής ορίζεται ο Βουλευτής κ. Σπυρίδων Χαλβατζής.
Τον λόγο έχει τώρα ο εισηγητής της Νέας Δημοκρατίας κ. Νικόλαος Ταγαράς.","ΕΠΙΚΥΡΩΣΗ ΠΡΑΚΤΙΚΩΝ",NA
"81968"," Ευχαριστώ, κύριε Πρόεδρε.
Κυρίες και κύριοι συνάδελφοι, το νομοσχέδιο το οποίο θα μας απασχολήσει σήμερα έχει να κάνει με την ενσωμάτωση της οδηγίας 2013/1 της Ευρωπαϊκής Ένωσης του Συμβουλίου της 20ης Δεκεμβρίου του 2012 και αφορά την τροποποίηση της οδηγίας 93/109 των Ευρωπαϊκών Κοινοτήτων, καθώς επίσης και την τροποποίηση του ν. 2196/1994.
Το νομοσχέδιο έχει να κάνει με το δικαίωμα του εκλέγεσθαι σε Ευρωπαίους πολίτες στις ευρωεκλογές και, συγκεκριμένα, απλοποιεί διαδικασίες και μειώνει τη γραφειοκρατία σε ό,τι αφορά τα δικαιολογητικά, τα οποία είναι υποχρεωμένος να προσκομίσει κάθε υποψήφιος, ο οποίος θέλει να εκλεγεί σε χώρα κράτος-μέλος της οποίας είναι κάτοικος. Πολλές φορές, μάλιστα, λόγω καθυστέρησης έκδοσης των σχετικών βεβαιώσεων που έπρεπε να είχε, για να μπορεί να θέσει υποψηφιότητα σε κράτος-μέλος του οποίου είναι κάτοικος, υπήρχαν περιπτώσεις που έχανε και το δικαίωμα της δυνατότητας υποβολής υποψηφιότητας.
Και στην επιτροπή, νομίζω ότι σχεδόν όλοι συμφωνήσαμε στα θέματα που αφορούν στην απλοποίηση διαδικασιών και στη δυνατότητα οι Ευρωπαίοι πολίτες ανεξάρτητα καταγωγής και τόπου κατοικίας, να έχουν το δικαίωμα του εκλέγεσθαι στο Ευρωπαϊκό Κοινοβούλιο και στις εκλογές που έρχονται άμεσα και χωρίς καθυστερήσεις. 
Οτιδήποτε, λοιπόν, βελτιώνει, οτιδήποτε απλοποιεί και οτιδήποτε δίνει τη δυνατότητα άμεσα και αποτελεσματικά στον κάθε πολίτη να θέτει υποψηφιότητα, είναι θετικό. Θετική είναι και αυτή η ρύθμιση-οδηγία που ενσωματώνουμε στο Εθνικό μας Δίκαιο.
Θέλω να πω ότι η δυνατότητα που πλέον έχουμε σήμερα μεταξύ μας τα κράτη-μέλη στο εσωτερικό τους να μπορούν, αξιοποιώντας όλα τα μέσα που και οι τεχνολογίες μας επιτρέπουν, να λειτουργούμε γρήγορα και αποτελεσματικά, μειώνοντας διαδικασίες και τη γραφειοκρατία, και διασυνδεόμενοι να δίνουμε λύσεις και απαντήσεις σε τέτοια ζητήματα, σίγουρα διευκολύνουν την όλη διέξοδο. Επαναλαμβάνω ότι ως προς αυτό στην επιτροπή, αναδείχτηκε η αποδοχή σχεδόν από όλα τα μέλη, της ρύθμισης αυτής και της ενσωμάτωσης της οδηγίας 2013/1/ΕΕ.
Έρχομαι τώρα στο θέμα της τροπολογίας που αφορά στην απόφαση 460/2013 της ολομέλειας του Συμβουλίου της Επικρατείας που έχει να κάνει με την αντισυνταγματικότητα σε ό,τι αφορά στο δικαίωμα συμμετοχής στις αυτοδιοικητικές εκλογές πρώτου βαθμού των ομογενών αλλά και των νομίμως διαμενόντων μεταναστών στην πατρίδα μας. 
Εδώ, δεν τίθεται θέμα αν κανείς θέλει ή δεν θέλει τη συμμετοχή ομογενών ή μεταναστών στις εκλογές της αυτοδιοίκησης. Ως προς αυτό, έχουμε μπροστά μας σε εξέλιξη και το μεταναστευτικό, αλλά και το θέμα της ιθαγένειας που είναι κυρίαρχο στη σκέψη, αλλά και στην κρίση για την απόφαση της ολομέλειας του Συμβουλίου της Επικρατείας, το οποίο έκρινε αντισυνταγματικά τα άρθρα 14 και 21 του ν. 3838/2010, καθώς και την παράγραφο 7β’ του άρθρου 18 του ν. 3870/2010 που αφορά –πέρα από τους ομογενείς και τους νομίμως διαμένοντες μετανάστες- και τη συμμετοχή στις αυτοδιοικητικές εκλογές των πολιτών των χωρών ΕΖΕΣ, όπως είναι η Ισλανδία, το Λιχτενστάιν, η Νορβηγία αλλά και η Ελβετία.
Επαναλαμβάνω ότι είναι υποχρέωσή μας να συμμορφωθούμε και να αποδεχθούμε την απόφαση του ανωτάτου δικαστηρίου, στη συγκεκριμένη περίπτωση της ολομέλειας του Συμβουλίου της Επικρατείας. Αυτό είμαστε υποχρεωμένοι να το κάνουμε, επειδή έχουμε σε λίγο καιρό τις αυτοδιοικητικές εκλογές και επειδή τίθεται ευθέως ζήτημα ότι αν δεν το κάνουμε σήμερα και δεν αποδεχθούμε την απόφαση, θα τεθεί ζήτημα εγκυρότητας των αποτελεσμάτων, αλλά και των ίδιων των αυτοδιοικητικών εκλογών του Μαΐου.
Όπως είπα, δεν τίθεται θέμα το πόσο ισχυρή είναι η πλειοψηφία ή η μειοψηφία επί της κάθε απόφασης του ανωτάτου δικαστηρίου. Είναι σεβαστά και τα δυο. Όμως, η απόφαση βγαίνει πάντα από την πλειοψηφία και δεν την κρίνουμε, ανεξάρτητα αν συμφωνούμε ή αν διαφωνούμε, είμαστε όμως υποχρεωμένοι, για λόγους αντισυνταγματικότητας, να την αποδεχθούμε.
Σε ό,τι αφορά την ουσία για τη συμμετοχή των ομογενών αλλά και των νομίμως διαμενόντων μεταναστών, είναι ένα θέμα το οποίο –όπως είπα και πριν- αυτήν τη στιγμή έχει ανοίξει και στις επιτροπές και κατ’ επέκταση αφορά το μεταναστευτικό και την ιθαγένεια.
Είναι θέματα τα οποία θα συζητήσουμε από κοινού, προκειμένου να καταλήξουμε σε εκείνες τις προτάσεις και τις αποφάσεις που δεν θα αντιμετωπίσουν πρόβλημα αντισυνταγματικότητας στο μέλλον. 
Αυτές είναι οι δύο παρατηρήσεις που ήθελα να κάνω σήμερα σχετικά με το νομοσχέδιο αλλά και για την τροπολογία που αφορά την αποδοχή της απόφασης του Συμβουλίου της Επικρατείας που τίθεται ενώπιον του Κοινοβουλίου μας σήμερα. Φυσικά εισηγούμαι την υπερψήφιση και των δύο για τους λόγους που ανέφερα ξεχωριστά για το καθένα. 
Ευχαριστώ πολύ.","ΝΙΚΟΛΑΟΣ ΤΑΓΑΡΑΣ",490
"81969"," Ευχαριστούμε τον κύριο συνάδελφο. 
Κυρίες και κύριοι συνάδελφοι, επειδή ο εισηγητής του ΣΥΡΙΖΑ έχει κάποιο πρόβλημα και θα καθυστερήσει λίγο, θα παρακαλέσω να προηγηθεί ο ειδικός αγορητής του ΠΑΣΟΚ κ. Τριαντάφυλλος. 
Ορίστε, κύριε συνάδελφε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81970"," Ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι Βουλευτές, συζητούμε σήμερα ένα νομοσχέδιο, το οποίο στο πρώτο του κομμάτι, δηλαδή το κύριο νομοσχέδιο, περιλαμβάνει τα τέσσερα άρθρα. Νομίζω ότι έχει μια πλατιά αποδοχή, γιατί ακριβώς αφορά διαδικαστικές λεπτομέρειες που έχουν να κάνουν με τη διευκόλυνση των εκλογέων και κυρίως αυτών οι οποίοι επιθυμούν να θέσουν υποψηφιότητα στις ερχόμενες ευρωεκλογές αλλά και σε κάθε εκλογή του Ευρωπαϊκού Κοινοβουλίου από εδώ και πέρα. 
Πρόκειται για ένα νομοσχέδιο, το οποίο διευκολύνει τον πολίτη ο οποίος έρχεται από μία άλλη ευρωπαϊκή χώρα, κράτος-μέλος της Ευρωπαϊκής Ένωσης και θέλει να θέσει υποψηφιότητα στις ευρωεκλογές. Το συγκεκριμένο νομοσχέδιο, λοιπόν, του απλουστεύει ένα-δύο δικαιολογητικά, μεταφέροντας ουσιαστικά το βάρος απόδειξης στο κράτος-μέλος από το οποίο προέρχεται, προκειμένου να προσκομίσει το ίδιο αποδείξεις, σχετικά με το αν ο πολίτης αυτός έχει στερηθεί τα πολιτικά του δικαιώματα και επομένως δεν μπορεί να είναι υποψήφιος. 
Πρόκειται για ένα λογικό νομοσχέδιο, στην κατεύθυνση η οποία υπάρχει σε επίπεδο Ευρωπαϊκής Ένωσης και η οποία ουσιαστικά έγκειται στο να μπορέσουμε να πάμε σε μια πιο εύκολη και πιο ευρεία εκλογική διαδικασία, με τη συμμετοχή όσο το δυνατόν περισσότερων πολιτών, χωρίς διαδικαστικά κωλύματα και χωρίς προσκόμματα τα οποία ουσιαστικά δημιουργούν λεπτομέρειες, οι οποίες δημιουργούν προβλήματα στο να θέσει κάποιος την υποψηφιότητά του. 
Νομίζω, όμως, ότι το σημαντικό που θα μπορούσε κανείς να συζητήσει εδώ και ιδιαίτερα στην παρούσα φάση της Ευρωπαϊκής Ένωσης, είναι ότι αυτό το οποίο επιδιώκουν οι συνθήκες στην ιστορική τους εξέλιξη, δηλαδή η εκλογή του Ευρωπαϊκού Κοινοβουλίου ως εκπροσώπηση από τους πολίτες με έναν άμεσο και καθολικό τρόπο και χωρίς ουσιαστικά την παρεμβολή των διαιρέσεων ή των ποσοστώσεων των κρατών-μελών, είναι μια μεγάλη συζήτηση που ενδεχομένως να μην έχει γίνει ποτέ εντός του Κοινοβουλίου. Ίσως, λοιπόν, εν όψει και του σημερινού νομοσχεδίου, θα ήταν χρήσιμο να συζητηθεί κάτι τέτοιο από τη Βουλή των Ελλήνων. 
Θα ήταν, δηλαδή, χρήσιμο να συζητηθεί το κατά πόσο η χώρα μας, κατά πόσο δηλαδή η Βουλή των Ελλήνων, κατά πόσο οι παρατάξεις που εκπροσωπούνται στη Βουλή των Ελλήνων, είναι ουσιαστικά υπέρ μιας άμεσης, καθολικής και χωρίς ποσοστώσεις εκλογής των αντιπροσώπων στο Ευρωπαϊκό Κοινοβούλιο. Αυτό είναι κάτι που θα ενίσχυε το Ευρωπαϊκό Κοινοβούλιο και θα δημιουργούσε μεγαλύτερη δημοκρατική λογοδοσία και μεγαλύτερη νομιμοποίηση, ούτως ώστε να μπορεί να έχει περισσότερες αρμοδιότητες και σε πολλά ζητήματα στα οποία ουσιαστικά διαφωνεί το Ευρωπαϊκό Κοινοβούλιο με την Ευρωπαϊκή Επιτροπή και να μπορεί να ορθώνει λόγο και να περνάει τελικά την άποψη των πολιτών.
Αυτό είναι ένα ζητούμενο και γίνονται δειλά βήματα, όπως γνωρίζετε και από την ανάγνωση της έκθεσης της Επιστημονικής Επιτροπής της Βουλής αλλά και με την ενασχόλησή μας πολλών από εμάς μ’ αυτά τα ζητήματα. Για παράδειγμα, φεύγουμε από τις φράσεις «εκπρόσωποι των λαών» και πάμε στους «εκπροσώπους των πολιτών». Όμως, δεν γίνεται το μεγάλο βήμα που έχει να κάνει με την εκπροσώπηση της ευρωπαϊκής κοινωνίας στο Ευρωπαϊκό Κοινοβούλιο.
Εκτιμώ, λοιπόν –και αυτό είναι κάτι που λέω καθαρά- ότι αυτή η συζήτηση θα έπρεπε να έχει εστιαστεί εκεί, δηλαδή σε μια ευρωπαϊκή κοινωνία και στην εκπροσώπησή της. 
Και το δεύτερο είναι, ότι θα έπρεπε σήμερα να έχουμε τη δυνατότητα να συζητάμε -και αυτό εν όψει και των ευρωεκλογών- όχι μια εθνική ατζέντα και πώς αυτή θα μπει σε μια δημοψηφισματικού χαρακτήρα εκλογική διαδικασία εν όψει των ευρωεκλογών αλλά το πώς ουσιαστικά η ευρωπαϊκή ατζέντα μπορεί να αφορά τον κάθε Έλληνα και την κάθε Ελληνίδα, πώς ουσιαστικά η ευρωπαϊκή ατζέντα, δηλαδή τα μεγάλα διακυβεύματα που έχει να αντιμετωπίσει και στα οποία έχει να απαντήσει ο πολιτικός κόσμος της Ευρώπης, μπορούν να μπουν εν όψει των ευρωεκλογών και πάνω σε αυτά, να αποφασίσει ο Έλληνας πολίτης. Νομίζω, λοιπόν, ότι είναι μια σημαντική ευκαιρία ιδιαιτέρως επί της αρχής να μπουν αυτά τα ζητήματα, να τοποθετηθούν οι παρατάξεις και τα κόμματα και να μπορέσουμε να έχουμε έτσι μια πρώτη συζήτηση εν όψει των ευρωεκλογών για τα μεγάλα ευρωπαϊκά θέματα. 
Έρχεται όμως και μια τροπολογία, κύριοι Βουλευτές, η οποία -όπως γνωρίζετε- ακολουθεί την απόφαση με αριθμό 460 του 2013. Είναι μια τροπολογία, η οποία αφορά τη συμβατότητα της εκλογικής νομοθεσίας των αυτοδιοικητικών εκλογών με την απόφαση που προανέφερα, δηλαδή την 460/2013 της ολομέλειας του Συμβουλίου της Επικρατείας. Είναι μια τροπολογία, η οποία ακριβώς ακουμπά μόνο τα ζητήματα τα οποία έθεσε η συγκεκριμένη απόφαση της ολομέλειας του Συμβουλίου της Επικρατείας. 
Θα ήθελα όμως εδώ να κάνω μια ιστορική αναδρομή. Η ιστορική αναδρομή, έχει να κάνει με το πού ακριβώς βρισκόμαστε σήμερα και για ποιο λόγο ακριβώς ψηφίζουμε αυτήν την τροπολογία ως ΠΑΣΟΚ επί της αρχής αλλά και το συγκεκριμένο άρθρο που εισάγεται σήμερα. 
Το 2001, στη συνταγματική Αναθεώρηση προστέθηκε μια διάταξη στο άρθρο 102 του Συντάγματος. Αυτή η διάταξη, ουσιαστικά, έλεγε ότι ο κοινός νομοθέτης, η εκάστοτε κοινοβουλευτική Πλειοψηφία της Βουλής των Ελλήνων, θα μπορεί ουσιαστικά να ορίζει τον τρόπο με τον οποίο θα καθορίζεται το εκλογικό σώμα για τις αυτοδιοικητικές εκλογές. Προστέθηκε δηλαδή διάταξη στο άρθρο 102 η οποία έλεγε «Όπως νόμος ορίζει». 
Η τότε κοινοβουλευτική πλειοψηφία του ΠΑΣΟΚ με δική της πρωτοβουλία είχε περάσει αυτήν τη διάταξη στο Σύνταγμα, προκειμένου όχι μόνο να καθορίσει τη συμμετοχή των πολιτών των κρατών-μελών της Ευρωπαϊκής Ένωσης αλλά και των μεταναστών οι οποίοι νομίμως διαμένουν και ουσιαστικά έχουν αποκτήσει δεσμούς με την πατρίδα μας, έχοντας κοινωνικές ενασχολήσεις, επαγγελματική ενασχόληση, κοινωνική δραστηριότητα, να μπορέσουν δηλαδή αυτοί οι άνθρωποι, να συμμετέχουν στη διαμόρφωση της τοπικής δημοκρατίας, προκειμένου να συμμετέχουν με τον καλύτερο και τον καθολικότερο τρόπο στην τοπική κοινωνική πραγματικότητα. 
Αυτή η διάταξη, λοιπόν, εφαρμόστηκε με το ν. 3938/2010.  Ο νόμος αυτός, ουσιαστικά, καθόριζε το πώς ακριβώς θα μπορούσε να συμμετέχει ο μετανάστης στην εκλογική διαδικασία των αυτοδιοικητικών εκλογών. Ο νόμος αυτός, καθόριζε δηλαδή ουσιαστικά τα κριτήρια, με βάση τα οποία ένας άνθρωπος ο οποίος δεν είναι πολίτης της Ελλάδας θα μπορούσε να συμμετέχει στις αυτοδιοικητικές εκλογές, όχι μόνο να ψηφίσει αλλά να είναι και υποψήφιος δημοτικός σύμβουλος και να μπορεί ουσιαστικά με αυτόν τον τρόπο να συμμετέχει στη διαμόρφωση της τοπικής πραγματικότητας. Η ολομέλεια του Συμβουλίου της Επικρατείας ήρθε το 2013 και αυτό ουσιαστικά το έκρινε αντισυνταγματικό. 
Το ΠΑΣΟΚ όπως γνωρίζετε, είχε ψηφίσει τη συγκεκριμένη διάταξη. Είχε ψηφίσει ουσιαστικά ότι πρέπει οι μετανάστες -κατ’ εκτέλεση της εντολής του συνταγματικού νομοθέτη του 2001- να μπορούν να συμμετέχουν στη συγκεκριμένη διαδικασία. Ήταν πρωτοβουλία την οποία έχει αναλάβει η τότε κυβέρνηση του ΠΑΣΟΚ, είχε ψηφιστεί από την κοινοβουλευτική πλειοψηφία του ΠΑΣΟΚ -ενδεχομένως και με μια ευρύτερη, αν θέλετε, υποστήριξη- και ουσιαστικά με αυτόν τον τρόπο, καθιέρωνε τη συμμετοχή των μεταναστών.
 Έκτοτε, ακούσαμε ότι υπήρξαν εκατοντάδες χιλιάδες άνθρωποι οι οποίοι συμμετείχαν, υπήρξαν εκατοντάδες χιλιάδες μετανάστες οι οποίοι άλλαξαν το αποτέλεσμα και ούτω καθεξής, μία ακατάσχετη παραφιλολογία, η οποία δυστυχώς δημιούργησε ένα νοσηρό κλίμα ως προς τη συμμετοχή ανθρώπων οι οποίοι είναι γείτονες στα σπίτια του καθενός μας, ανθρώπους τους οποίους γνωρίζουμε με ονοματεπώνυμο και βεβαίως συμπαρασύροντας με αυτόν τον τρόπο όχι μόνο οικονομικούς μετανάστες αλλά και ανθρώπους οι οποίοι  στις τοπικές κοινωνίες ζουν και δημιουργούν κι ανθρώπους οι οποίοι προέρχονται από την Ευρώπη, όπως είναι η Νορβηγία. Είμαι σίγουρος ότι συμβαίνει σε πολλές περιοχές.  
Σε πολλές περιοχές στην ελληνική επαρχία γνωρίζετε Νορβηγούς, οι οποίοι συμμετείχαν στις αυτοδιοικητικές εκλογές. Εγώ γνωρίζω και περιπτώσεις που εκλέχθηκαν και δημοτικοί σύμβουλοι. Ήταν αυτό κάτι αρνητικό για την Ελληνική Δημοκρατία; Δημιουργούσε προβλήματα στην αυτοδιοίκηση; Προφανώς και δεν δημιουργούσε κανένα πρόβλημα στην αυτοδιοίκηση. Προφανώς και δημιουργούσε μια δυνατότητα ενσωμάτωσης, πολυπολιτισμικότητας, αξιοποίησης  όλων των στοιχείων των τοπικών κοινωνιών. 
Όμως, η ολομέλεια του Συμβουλίου της Επικρατείας, έκρινε ότι αυτό ήταν αντίθετο με κάποια άρθρα του Συντάγματος. Ούτε τελολογικά δεν το αξιοποίησε  ούτε ιστορικά –αν θέλετε- δεν ερμήνευσε τη συγκεκριμένη διάταξη που εισήγαγε το 2001 ο Έλληνας συνταγματικός νομοθέτης, η κοινοβουλευτική πλειοψηφία  ουσιαστικά του ΠΑΣΟΚ, που τότε ψήφισε τη συγκεκριμένη διάταξη του 101, που όριζε ουσιαστικά ότι ο κοινός νομοθέτης θα μπορούσε να διαμορφώσει τις συνθήκες, προκειμένου να συμμετέχουν το σύνολο ή οι άνθρωποι που έχουν αποκτήσει δεσμούς με την πατρίδα μας στις αυτοδιοικητικές εκλογές. Έκρινε αυτό αντισυνταγματικό. 
Συμφωνεί το ΠΑΣΟΚ με την απόφαση 460/2013; Προφανώς και διαφωνούμε. Το αποδείξαμε ιστορικά. Γι’ αυτό έκανα όλη αυτήν την εκτενή και λεπτομερή ιστορική αναδρομή. Όμως, σήμερα  τίθεται ένα ζήτημα. Και το ζήτημα που τίθεται είναι ότι υπάρχει αυτή η απόφαση. Παρά το ότι η μειοψηφία εξέφρασε μία απόλυτα ορθή, κατά την άποψή μου –τη νομική αλλά και την πολιτική μου άποψη- απόφαση, δηλαδή έκρινε σωστά και τη διάταξη  του Συντάγματος αλλά και το νόμο και διαφώνησε με την πλειοψηφία της ολομέλειας του Συμβουλίου της Επικρατείας σε σχέση με την αντισυνταγματικότητα της διάταξης, όμως σήμερα είμαστε εδώ και έχουμε αυτοδιοικητικές εκλογές τον Μάιο. 
Δεν έχουμε, λοιπόν, το δικαίωμα να πολιτικολογούμε χωρίς ουσία ή να αερολογούμε στην πλάτη των τοπικών κοινωνιών και της εκλογικής διαδικασίας που θα αναδείξει τις νέες τοπικές ηγεσίες, τις  νέες αυτοδιοικητικές αρχές, τις νέες τοπικές κυβερνήσεις, τις περιφερειακές κυβερνήσεις. Δεν έχουμε το δικαίωμα, γιατί ακριβώς εδώ μέσα αποφασίζετε, ρυθμίζετε, νομοθετείτε ουσιαστικά σχετικά με τις εκλογικές διαδικασίες, οι οποίες πρέπει να είναι αδιάβλητες. Αδιάβλητες, σημαίνει ότι δεν πρέπει να υπάρχουν μέσα διατάξεις  τις οποίες οποιοσδήποτε μπορεί να αξιοποιήσει ως αντισυνταγματικές, προκειμένου να προσβάλει καθ’ όλα νόμιμες εκλογές. 
Γι’ αυτόν τον λόγο το ΠΑΣΟΚ υπερψηφίζει την τροπολογία και δηλώνει κατηγορηματικά ότι παραμένουμε πιστοί, ότι η ελληνική κοινωνία έχει μόνο να κερδίσει και όχι να χάσει. Μόνο αναπτυξιακά, μόνο ανθρωπιστικά, μόνο με εξωστρέφεια, μπορούμε να λειτουργήσουμε όχι μόνο για να ξεπεράσουμε την κρίση αλλά για να μπορέσουμε ουσιαστικά να δημιουργήσουμε εκείνη την κοινωνική κατάσταση που θα αξιοποιεί το σύνολο των μελών. Γιατί τη χαρά της συμμετοχής  στις εκλογές, τη χαρά της συμμετοχής στις τοπικές κοινωνίες, δεν μπορεί να τη στερούνται άνθρωποι που υπάρχουν στην Ελλάδα, που δημιουργούν, που εργάζονται, που ουσιαστικά αποτελούν μέρος της τοπικής μας κοινωνίας και που ουσιαστικά έχουν κάθε δικαίωμα, όπως και στις άλλες ευρωπαϊκές χώρες έτσι και στην Ελλάδα, να συμμετέχουν στην ανάδειξη των αυτοδιοικητικών τους αρχών. 
Γι’ αυτόν το λόγο θεωρούμε ότι πρέπει να αναλάβει πρωτοβουλία η Κυβέρνηση, όπως ανέλαβε πρωτοβουλία σε σχέση με το μεταναστευτικό. Συζητείται στην αρμόδια επιτροπή ένα νομοσχέδιο με τρόπο πολύ εξωστρεφή, με τρόπο πραγματικά ανοικτό, με τρόπο ο οποίος πραγματικά εντάσσει την Ελλάδα στο 2020. Ουσιαστικά είναι ένα καινοτόμο νομοσχέδιο. Να έρθει και ο νέος  Κώδικας Ιθαγένειας και προφανώς, όταν ανοίξει η μεγάλη συζήτηση που έχει ανάγκη η χώρα για την Αναθεώρηση του Συντάγματος, εκεί όλες οι πτέρυγες που έχουμε τη δημοκρατία στο επίκεντρο των προγραμμάτων, των ιδεών και των διακηρύξεών μας, να σταθούμε σωστά, να κοιτάξουμε το μέλλον και το σύνολο της ελληνικής κοινωνίας, μέρος της οποίας αναμφίβολα είναι και οι μετανάστες. 
Πρόκειται για ανθρώπους που ξεκίνησαν απ’ αλλού, έφτιαξαν τις οικογένειές τους, έφτιαξαν τα σπιτικά τους, έχουν τα παιδιά τους στα δημόσια ελληνικά σχολειά και που, προφανώς, έχουν κάθε δικαίωμα να συμμετέχουν στις  αυτοδιοικητικές εκλογές, όχι στο σύνολό τους, αλλά με έναν τρόπο αντικειμενικό, για καθέναν ξεχωριστό, με έναν τρόπο, ο οποίος κατοχυρώνει στην πράξη τους δεσμούς τους με την ελληνική πολιτεία, με το ελληνικό κράτος, με την Ελλάδα.  
Γιατί η ελληνική ταυτότητα είναι αυτό ακριβώς. Ήταν, είναι και θα είναι και ευρωπαϊκή και πολυσυλλεκτική και πολυπολιτισμική, μία ταυτότητα η οποία δεν έχει να φοβηθεί το ξένο αλλά αντιθέτως υπήρξε πάντοτε το αποτέλεσμα, το προϊόν ενός διαρκούς δανείου και αλληλεπίδρασης με τους γείτονες και τους άλλους λαούς. Ήταν αυτό, που μας κατοχύρωσε ως έναν οικουμενικό πολιτισμό, είναι αυτό, που θα μας οδηγήσει στην επόμενη πραγματικά έξοδό μας από την κρίση, στην επόμενη, αν θέλετε, δεκαετία, προκειμένου να μπορέσουμε εμείς να δημιουργήσουμε ξανά, όπως δημιούργησαν κάποιοι πριν από εμάς.
Σας ευχαριστώ πάρα πολύ.
(Χειροκροτήματα από την πτέρυγα του ΠΑΣΟΚ)","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"81971"," Ευχαριστούμε, κύριε συνάδελφε.
Τον λόγο έχει ο εισηγητής του ΣΥΡΙΖΑ κ. Παναγούλης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81972"," Κύριε Πρόεδρε, βρισκόμαστε δυόμισι μήνες πριν από τις εκλογές και η Κυβέρνηση τώρα θυμήθηκε να φέρει αυτές τις τροποποιήσεις και τροπολογίες, σχετικά με την ψήφο των μεταναστών.
Θέλω να πω, όσον αφορά την απλοποίηση της διαδικασίας που επιδιώκεται με το σχέδιο νόμου για την άσκηση του δικαιώματος ψήφου κατά τις Ευρωεκλογές από τους Ευρωπαίους πολίτες της χώρας μας, ότι δεν έχουμε καμμία αντίρρηση. Άλλο όμως είναι αυτό το θέμα και άλλο η τροπολογία που εισάγετε εσπευσμένα, δήθεν για να διασώσετε το κύρος των εκλογών.
Πληροφορούμαστε, κυρίες και κύριοι συνάδελφοι, από τα Μαζικά Μέσα Ενημέρωσης για το πώς θα διεξαχθούν οι προσεχείς ευρωεκλογές και δεν το μαθαίνουμε από το Σώμα εδώ. Εμφανίζεται ο κύριος Υπουργός των Εσωτερικών καθημερινά σε συνεντεύξεις είτε σε εφημερίδες είτε σε τηλεοράσεις και μας λέει πόσοι θα είναι οι σταυροί κατά τη διάρκεια των ευρωεκλογών. Ανατρέπει όλη τη θεωρία που είχε αυτά τα χρόνια το κόμμα του και οι συνεταίροι του, που οι ευρωεκλογές γίνονταν με λίστα και φέρνει μία τροπολογία, να υπάρχει σταυρός προτίμησης στο ψηφοδέλτιο των ευρωεκλογών.
Γιατί το κάνει αυτό η Κυβέρνηση και η Νέα Δημοκρατία; Για να περισώσει και το κόμμα της αλλά ιδιαίτερα το κόμμα του ΠΑΣΟΚ. Διπλασιάζει μάλιστα και τους υποψηφίους. Γιατί ξέρατε πολύ καλά, κύριε Υπουργέ, ότι με λίστα, ενδεχομένως να μη βρίσκατε τον δεύτερο ή τρίτο υποψήφιο για το κόμμα σας. 
Αυτοί οι αιφνιδιασμοί, κυρίες και κύριοι συνάδελφοι, είναι απαράδεκτοι όταν υπάρχει Κοινοβούλιο, όταν λειτουργεί η κοινοβουλευτική δημοκρατία. Και για να λειτουργήσει η κοινοβουλευτική δημοκρατία, έχουν δοθεί πολλοί αγώνες. Όποιος δεν σέβεται το Κοινοβούλιο, όποιος δεν σέβεται την κοινοβουλευτική δημοκρατία, σημαίνει ότι δεν σέβεται τον ελληνικό λαό.
Έρχομαι τώρα στο θέμα για την ψήφο των Ευρωπαίων πολιτών.
Από τη μία σπεύδετε να διευκολύνετε τους Ευρωπαίους πολίτες -πράγμα στο οποίο δεν διαφωνούμε, φυσικά- και από την άλλη, με μία εκπρόθεσμη τροπολογία της τελευταίας στιγμής, αποκλείετε από τις αυτοδιοικητικές εκλογές, χωρίς κριτήρια και προϋποθέσεις, όλους ανεξαιρέτως τους ομογενείς, τους νομίμως διαμένοντες μετανάστες και τους πολίτες των χωρών όπως η Ισλανδία, το Λιχτενστάιν, η Νορβηγία, η Ελβετία, που κατοικούν στη χώρα. 
Αυτό, κύριε Υπουργέ, το κάνετε με το να κρύβεστε πίσω από μία απόφαση του Συμβουλίου της Επικρατείας που στηρίχθηκε σε συγκεκριμένα περιστατικά και η οποία σκοπό είχε, να αναδείξει την αναποτελεσματικότητα που σας διακρίνει στο να διαχειριστείτε την παραμονή στη χώρα μεταναστών και όχι βέβαια να αποκλείσει όλους τους μετανάστες –ακόμη και όσους πληρούν τις προϋποθέσεις- από την πολιτική ζωή του τόπου στον οποίο διαμένουν χρόνια. Την υιοθετείτε, λοιπόν, πλήρως καταργώντας τη βασική αρχή της διάκρισης των εξουσιών που επιτρέπει στην Κυβέρνηση και στο νομοθετικό Σώμα, λαμβάνοντας βέβαια υπ’ όψιν και τη νομολογία, να ασκούν διακριτές εξουσίες. 
Αν πράγματι θέλατε, όπως ισχυρίζεστε κύριε Υπουργέ, να είστε νόμιμοι, να συμμορφωθείτε με την απόφαση και να διασφαλίσετε το κύρος των εκλογών, οφείλατε να έχετε αντιμετωπίσει σοβαρά, -όχι εν όψει των εκλογών- συνολικά κι όχι αποσπασματικά το κρίσιμο αυτό ζήτημα, τόσο με τη θεσμοθέτηση διαδικασιών ελέγχων όσων βρίσκονται εγκατεστημένοι στη χώρα όσο και με την οριστική διευθέτηση των συναφών ζητημάτων για την κτήση της ιθαγένειας. Πρόκειται για ζητήματα τα οποία σπεύσατε να παγώσετε προτού καλά-καλά δημοσιευθεί η απόφαση του Συμβουλίου της Επικρατείας. 
Συμβαίνει κάτι παράδοξο, παράλογο και με αντιδημοκρατικό τρόπο το οποίο χρησιμοποιεί η Κυβέρνηση. Όποιος δεν σέβεται, κύριε Πρόεδρε, τις αποφάσεις του Συμβουλίου της Επικρατείας, δεν έχει καμμία θέση μέσα σε αυτήν την Αίθουσα. Είμαστε υποχρεωμένοι να δεχόμαστε τις αποφάσεις του Συμβουλίου της Επικρατείας. Η τροπολογία αυτή αποτελεί μία ακόμα έκφραση της αντιλαϊκής πολιτικής που ακολουθείτε ενάντια στην κοινωνική συνοχή, ασφάλεια του τόπου, που απαιτεί τη συμμετοχή όλων των δημοτών στην κοινωνική και πολιτική ζωή του τόπου και υπέρ των εσωκομματικών συμφερόντων σας, κάτι που φυσικά μας βρίσκει αντίθετους. 
Κύριε Υπουργέ, στην πολιτική χρειάζεται ψυχραιμία. Το κόμμα σας και ο συνεταίρος σας αυτήν την στιγμή είναι πανικόβλητοι, διότι βλέπετε καθημερινά την οργή και την αγανάκτηση του ελληνικού λαού. Βλέπετε καθημερινά να εξαπλώνεται η φτώχεια και η δυστυχία και τώρα τελευταία έχετε ανακαλύψει και ορισμένα άλλα «τερτίπια». Αφήνετε να εννοηθεί ότι τώρα το Πάσχα θα δώσετε κάποιο δώρο σε ορισμένες κατηγορίες πολιτών. Πιστεύετε ότι με αυτόν τον τρόπο θα τους εξαπατήσετε. Όμως δεν τους εξαπατάτε, γιατί και ο τελευταίος μισθωτός και συνταξιούχος κατά τα τρία τελευταία χρόνια έχει χάσει το 30% έως 50% των αποδοχών του και εσείς πιστεύετε ότι με ενάμισι ή δύο κατοστάρικα που θα δώσετε θα τους αναγκάσετε να σας ξαναψηφίσουν. Δεν πρόκειται να σας ξαναψηφίσει κανένας, κύριε Υπουργέ. Θα ψάχνετε με το λυχνάρι και με το φανάρι στις επόμενες εκλογές να βρείτε την ψήφο σας! 
Έρχομαι σε ένα άλλο θέμα. Φέρατε και μία άλλη τροπολογία. Δεν ξέρω αν την καταθέσατε, κύριε Υπουργέ. Αναφέρομαι στην τροπολογία σχετικά με την Ελληνική Βιομηχανία Όπλων.","ΕΥΣΤΑΘΙΟΣ ΠΑΝΑΓΟΥΛΗΣ",388
"81973"," Είναι άλλου Υπουργείου, θα το δούμε αύριο που θα συζητηθούν οι τροπολογίες.","ΙΩΑΝΝΗΣ ΜΙΧΕΛΑΚΗΣ",323
"81974"," Μάλιστα. Την έχετε καταθέσει επίσημα;","ΕΥΣΤΑΘΙΟΣ ΠΑΝΑΓΟΥΛΗΣ",388
"81975"," Είναι από άλλα Υπουργεία.","ΙΩΑΝΝΗΣ ΜΙΧΕΛΑΚΗΣ",323
"81976"," Μας αιφνιδιάζετε και δεν μπορούμε να σας παρακολουθήσουμε. Φέρνετε τροπολογίες την τελευταία στιγμή.
Κυρίες και κύριοι συνάδελφοι, θα επανέλθω αύριο με περισσότερα στοιχεία, γιατί οφείλω να ομολογήσω ότι δεν μπορώ να διανοηθώ πώς η Κυβέρνηση, δυόμισι μήνες πριν τις ευρωεκλογές, μηχανεύεται διάφορα τερτίπια για να αποπροσανατολίσει από τη μία μεριά τον ελληνικό λαό και από την άλλη μεριά πιστεύει ότι μπορεί να τού κλέψει την ψήφο.
Ευχαριστώ πολύ, κύριε Πρόεδρε.","ΕΥΣΤΑΘΙΟΣ ΠΑΝΑΓΟΥΛΗΣ",388
"81977"," Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής των Ελλήνων, δεκαεννιά μαθητές και μαθήτριες και μία εκπαιδευτικός από το 5ο Δημοτικό Σχολείο Νέας Σμύρνης.
Η Βουλή τούς καλωσορίζει και τούς εύχεται καλή πρόοδο.
(Χειροκροτήματα απ’ όλες τις πτέρυγες της Βουλής)
Τον λόγο έχει η ειδική αγορήτρια των Ανεξάρτητων Ελλήνων κ. Μαρίνα Χρυσοβελώνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81978"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, για ακόμα μία φορά έχουμε ένα νομοθετικό παράδοξο του Υπουργείου Εσωτερικών. Ο Υπουργός κ. Μιχελάκης μάς παρουσίασε ένα νομοσχέδιο, που θα έπρεπε να είχε κατατεθεί ως τροπολογία και οι πολλές αρκετές απ’ αυτές άσχετες τροπολογίες του, θα μπορούσαν να αποτελούν ένα ξεχωριστό νομοσχέδιο. Με άλλα λόγια, έχουμε μία ακόμα περίπτωση κακής νομοθέτησης. Γνωρίζω πολύ καλά ότι ο κύριος Υπουργός δεν είναι νομικός και ασφαλώς όσα θα πω δεν αποτελούν προσωπική κριτική σε βάρος του. Αποτελούν όμως κριτική των επαναλαμβανόμενα κακών κυβερνητικών πρακτικών οι οποίες οδηγούν σε νομοσχέδια όπως αυτό που συζητάμε σήμερα. 
Δεν θα μείνω στο έτσι κι αλλιώς περιορισμένο περιεχόμενο του νομοσχεδίου, καθώς αυτό προφανώς συνιστά απλώς την αφορμή της παρούσας νομοθετικής πρωτοβουλίας της συγκυβέρνησης. Πρόκειται για μία τυπικής σημασίας εναρμόνιση του ελληνικού με το κοινοτικό δίκαιο με την οποία προφανώς συμφωνούμε.
Ας πάμε τώρα στην ουσία του νομοσχεδίου που είναι οι τέσσερις τροπολογίες του. Εκεί βρίσκεται το πραγματικό πεδίο αντιπαράθεσης των Ανεξάρτητων Ελλήνων με τον Υπουργό Εσωτερικών. 
Αναφέρομαι πρώτα απ’ όλα στη διάταξη με την οποία συμμορφώνεστε με την απόφαση του Συμβουλίου της Επικρατείας για τη μη συμμετοχή αλλοδαπών στις δημοτικές εκλογές. Με πάρα πολύ μεγάλη καθυστέρηση η συγκυβέρνηση αποφάσισε να υιοθετήσει τη γνωστή απόφαση του ανώτατου ακυρωτικού δικαστηρίου που έκρινε αντισυνταγματική τη συμμετοχή των αλλοδαπών στις δημοτικές εκλογές. Οι Ανεξάρτητοι Έλληνες βεβαίως και θεωρούμε ότι η συμμόρφωση με τη νομιμότητα είναι υποχρέωση της κάθε κυβέρνησης και όχι ευκαιριακή επιλογή ανάλογα με τα πολιτικά της συμφέροντα. 
Ταυτόχρονα, όμως, οι Ανεξάρτητοι Έλληνες ξεκαθαρίσαμε ότι η παραπάνω πρωτοβουλία δεν πρέπει να βάζει στο ίδιο καλάθι τους αλλοδαπούς με τους ομογενείς. Οι ομογενείς είναι κομμάτι του έθνους και εμείς εδώ οφείλουμε να εκφράζουμε το έθνος στο σύνολό του, ακριβώς όπως επιτάσσει το Σύνταγμα. Προσωπικά θλίβομαι όταν βλέπω νομοθετήματα που εξομοιώνουν τους ομογενείς με τους αλλοδαπούς, τους όποιους ξένους βρέθηκαν στην Ελλάδα κατά τύχη ή ακόμα και από ανάγκη. 
Κυρίες και κύριοι συνάδελφοι, το έθνος δεν διαμορφώνεται από συγκυριακές συνθήκες, δεν είναι ένα τυχαίο σύνολο άσχετων ανθρώπων. Το ελληνικό έθνος υπάρχει εδώ και πολλές χιλιάδες χρόνια, όχι μόνο στο σημερινό περιορισμένο ελλαδικό χώρο, αλλά και στους πανάρχαιους τόπους που σήμερα βρίσκονται εκτός των ελληνικών συνόρων. Η έννοια, λοιπόν, του έθνους δεν είναι αόριστη, δεν αποτελεί νομικό κατασκεύασμα. Είναι οι άνθρωποι, οι Πόντιοι, οι Κύπριοι, οι Μικρασιάτες, οι Βορειοηπειρώτες, οι Έλληνες της Ίμβρου και της Τενέδου, οι Κωνσταντινουπολίτες, οι Αιγυπτιώτες και τόσοι άλλοι. Είναι ακόμα η σύγχρονη ελληνική ομογένεια ανά τον κόσμο και πολλές άλλες κοινότητες διασκορπισμένες σε κάθε ήπειρο, τόσες που δεν έχω καν το χρόνο να τις απαριθμήσω.
Αυτό είναι, λοιπόν, το ελληνικό έθνος και δεν πρέπει να το ξεχνούμε ποτέ όταν νομοθετούμε. Δεν πρέπει να λησμονούμε τη συνταγματική μας υποχρέωση να εκπροσωπούμε όχι μόνο το λαό αλλά και το έθνος μας εδώ, σε αυτήν την Αίθουσα. 
Η ευθύνη, επομένως, είναι βαριά, αλλά δεν μπορούμε σε καμμία περίπτωση να την αποποιηθούμε. 
Γι’ αυτό οι Ανεξάρτητοι Έλληνες καταθέσαμε στη Βουλή ήδη από το καλοκαίρι του 2012 πρόταση νόμου για την κατά προτεραιότητα πολιτογράφηση των ομογενών μας, έτσι ώστε να απολαμβάνουν πλήρη εκλογικά δικαιώματα. Το ξεκαθαρίζουμε, λοιπόν, σήμερα για ακόμα μια φορά. 
Συμφωνούμε με την κατάργηση του ν.3838/2010, γνωστού και ως νόμου Ραγκούση. Διαχωρίζουμε, όμως, πλήρως τα πολιτικά δικαιώματα των ομογενών μας από μία ιστορία στην οποίαν κακώς τους ενέπλεξαν τόσο το ΠΑΣΟΚ όσο και η Νέα Δημοκρατία προκειμένου να αποκομίσουν μικροκομματικά οφέλη. Γι’ αυτόν το λόγο θα καταψηφίσουμε την τροπολογία του κυρίου Υπουργού. 
Η θέση των Ανεξάρτητων Ελλήνων είναι σαφέστατη. Η συνεχιζόμενη πολιτική απομόνωση των ομογενών από την ελληνική κοινωνία εκ μέρους της Νέας Δημοκρατίας, είναι μια πράξη όχι μόνο παράλογη αλλά και απόλυτα αντεθνική. Γι’ αυτό και ζητούμε πλήρη εκλογικά δικαιώματα για τους ομογενείς μας μέσω της διευκόλυνσης της πολιτογράφησής τους. Όχι διαιώνιση της εξαίρεσής τους από τις διάφορες εκλογικές διαδικασίες. 
Ζητούμε, τέλος, να υπάρξει ξεχωριστό νομοθετικό πλαίσιο από αυτό των αλλοδαπών, που να ρυθμίζει ανεξάρτητα και ειδικά τα θέματα των ομογενών μας. Δεν είναι δυνατόν να τους τσουβαλιάζουμε μαζί με τους παράνομους μετανάστες ή με τους νόμιμους, έστω, οικονομικούς μετανάστες. Αυτό το συνολικό θεσμικό πλαίσιο υπέρ των ομογενών μας οφείλει να το δημιουργήσει κάποτε η ίδια η ελληνική πολιτεία χωρίς καμμία πολιτική πίεση.
Ανεξάρτητα από κόμματα και ταπεινά συμφέροντα οφείλουμε να κάνουμε ενωμένοι, όλοι μαζί, αυτό που είναι το σωστό. Το οφείλουμε στο σύνολο των Ελλήνων, σε παλιννοστούντες και μη. Το οφείλουμε στο μέλλον και στις νέες γενιές που πρέπει να νιώσουν κάποτε την έμπρακτη αγάπη της μητέρας πατρίδας. Και αυτήν την έμπρακτη αγάπη πρέπει να τη δείχνει πρώτα και πάνω από όλα στα παιδιά της. 
Κλείνω, κύριε Πρόεδρε, με δύο γενικές παρατηρήσεις πάνω στις υπόλοιπες τρεις κατατεθείσες υπουργικές τροπολογίες. 
Εδώ, κύριε Υπουργέ, τίθεται το εξής ζήτημα, το οποίο είναι ζήτημα αρχής για εμάς, όπως έχουμε ξαναπεί με αφορμή παρόμοιες πρωτοβουλίες και του Υπουργού Υγείας του κ. Γεωργιάδη. Και αναφέρομαι στο πρόβλημα της απόλυτα αλλοπρόσαλλης νομοθέτησης. Έχουμε μία τροπολογία του κ. Μητσοτάκη για τους οδηγούς κρατικών αυτοκινήτων που θα μπορούσε να μπει σε ήδη συζητούμενο νομοσχέδιο του ιδίου του Υπουργείου του. Έχουμε την τροπολογία για την ΕΑΒ που αναμφίβολα θα μπορούσε να προστεθεί στο σημερινό νομοσχέδιο του Υπουργείου Ανάπτυξης, το οποίο πρόκειται να τεθεί υπό ψήφιση και με το οποίο έχει απόλυτη λογική συνάφεια. Το ίδιο μπορούμε να πούμε και για την τροπολογία του Υπουργού Οικονομικών του κ. Στουρνάρα, που αφορά σε θέματα της αρμοδιότητος του Υπουργείου Οικονομικών. Πολύ απλά, δεν έχουν θέση σε ένα νομοσχέδιο για τα εκλογικά δικαιώματα. 
Καταθέσατε, λοιπόν, τρεις τροπολογίες σε ένα άσχετο νομοσχέδιο. Δεν θα μπω στις λεπτομέρειες του περιεχομένου τους, καθώς αυτές θα συζητηθούν αύριο Πέμπτη. Θα πω, όμως, πως θα μπορούσατε άνετα να τις είχατε συμπεριλάβει σε νομοσχέδια των αρμόδιων Υπουργείων, αρκετά εκ των οποίων συμβαίνει να έχουν σήμερα σε εξέλιξη δικές τους νομοθετικές πρωτοβουλίες. 
Για εμάς, τους Ανεξάρτητους Έλληνες, όπως το έχουμε πει και άλλες φορές, πρόκειται σαφέστατα περί μιας πρακτικής το λιγότερο αλλοπρόσαλλης, που δείχνει κακή οργάνωση και που δυστυχώς -θα πρέπει να το πω- φανερώνει και την απόλυτα μειωμένη ικανότητα της Βουλής να ελέγξει παρόμοιες παθογένειες τις οποίες παρουσιάζει συχνά η Συγκυβέρνηση σε αυτήν την Αίθουσα. 
Με αυτές τις σκέψεις κλείνω, δηλώνοντας την κατηγορηματική μας αντίθεση σε τέτοιες κακές νομοθετικές πρακτικές και επιφυλάσσομαι εκ μέρους των Ανεξάρτητων Ελλήνων σε σχέση με το περιεχόμενο των τροπολογιών για τις οποίες θα αναφερθώ αναλυτικά αύριο. 
Σας ευχαριστώ. 
(Χειροκροτήματα από την πτέρυγα των ΑΝΕΛ)","ΜΑΡΙΝΑ ΧΡΥΣΟΒΕΛΩΝΗ",553
"81979"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα δυο μαθήτριες και μαθητές και δυο εκπαιδευτικοί-συνοδοί τους από το Δημοτικό Σχολείο Αυλώνας. 
Η Βουλή σάς καλωσορίζει και σάς εύχεται καλή προκοπή.
(Χειροκροτήματα απ’ όλες τις πτέρυγες της Βουλής)
Τον λόγο έχει ο ειδικός αγορητής της Χρυσής Αυγής κ. Κουκούτσης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81980"," Με το σχέδιο νόμου ενσωματώνεται στο εθνικό δίκαιο η οδηγία που αφορά στις λεπτομέρειες άσκησης του δικαιώματος του εκλέγεσθαι πολιτών της Ευρωπαϊκής Ένωσης που έχουν χώρα καταγωγής διαφορετική από την Ελλάδα αλλά κατοικούν μόνιμα στη χώρα, απλουστεύοντας τη γραφειοκρατική διαδικασία που μέχρι σήμερα απαιτείται. 
Ουσιαστικά αυτό που επιδιώκετε με την ενσωμάτωση της οδηγίας είναι η διευκόλυνση της υποβολής υποψηφιότητας των πολιτών της Ευρωπαϊκής Ένωσης που διαμένουν στη χώρα μας κατά τις ευρωεκλογές, εφόσον δεν θέτουν υποψηφιότητα σε άλλη χώρα, με την ανταλλαγή στοιχείων μεταξύ των χωρών καταγωγής και κατοικίας και τις προϋποθέσεις που απαιτεί ο νόμος για να εκτεθούν.
Εκεί, δηλαδή, που απαιτούν πλήθος πιστοποιητικών τα οποία να αποδεικνύουν τη δυνατότητα υποβολής υποψηφιότητας, αρκεί μια δήλωση με τα στοιχεία τους, η οποία ελέγχεται στη συνέχεια ως προς το βάσιμό της από τα δυο κράτη. 
Είμαστε υπέρ της παροχής των αναγκαίων διευκολύνσεων στους πολίτες της Ευρωπαϊκής Ένωσης, αφού ούτως ή άλλως οι διατάξεις αυτές λειτουργούν σε πανευρωπαϊκό επίπεδο και άρα διαθέτουν τον ελάχιστο απαιτούμενο από το διεθνές δίκαιο όρο της αμοιβαιότητας. 
Η θέση μας, όπως πολλές φορές έχει δηλωθεί και ακόμα περισσότερες διαστρεβλωθεί από τα πρόθυμα Μέσα Μαζικά Ενημέρωσης, δεν είναι κατά της Ευρώπης και των λαών της, αλλά αντίθετα κατά των θεσμών που προτάσσουν τα συμφέροντα των γραφειοκρατών κατά των συμφερόντων των λαών τους. 
Έχουμε τονίσει -και το αποδεικνύουμε με κάθε δημόσια τοποθέτησή μας- πως η θέση μας για την Ευρώπη είναι πανομοιότυπη με τη θέση που υποστηρίζουμε για τη χώρα μας. Επιδιώκουμε μια Ευρώπη των εθνών και όχι μια Ευρώπη των συμφερόντων και της θεσμικής γραφειοκρατίας. Επομένως θα ψηφίσουμε υπέρ της ενσωμάτωσης της οδηγίας. 
Όσον αφορά τώρα στην τροπολογία θα ήθελα να πω τα εξής: Η τροπολογία είναι άδικη γιατί εξομοιώνει τους ομογενείς με τους λαθρομετανάστες. Εμείς θα υπερψηφίσουμε αυτήν την τροπολογία με βαριά καρδιά. Κάποτε, όμως, θα πρέπει να γίνει ένας διαχωρισμός.
Επίσης, θέλουμε να δηλώσουμε ως Χρυσή Αυγή ότι εν μέσω καρνάβαλου άρχισε η καινούργια Χρυσαυγιάδα. Ο κύριος Υπουργός των Εσωτερικών, εντεταλμένος να κάνει αυτό που πρέπει να κάνει και με σύμφωνη την ηγεσία του ΣΥΡΙΖΑ -να λέγεται και αυτό- μιλούν σήμερα για πολιτικό πολιτισμό. Τι σημαίνει «πολιτικός πολιτισμός»; Μήπως σημαίνει -λέω εγώ!- μια νόθευση του εκλογικού αποτελέσματος; 
Κυρίες και κύριοι, είμαστε περήφανοι γιατί σπείραμε το σπόρο σε αυτήν εδώ τη χώρα. Δεκαοχτώ ανώνυμοι αναστάτωσαν την υφήλιο, όχι τη χώρα μας ή την Ευρώπη. Ασχολήθηκε με αυτούς τους δεκαοχτώ ακόμη και το State Department. Μεγάλη η χάρη μας! Ασχολήθηκε το Παγκόσμιο Εβραϊκό Συνέδριο. Ακόμη πιο μεγάλη η χάρη  μας!
Ο λαός μας που πεινά, ο λαός μας, που έγινε εξαιτίας σας αναξιοπρεπής, θα σας δώσει την απάντηση. 
Σας βολεύει η αστικοποίηση του Συνασπισμού της Αριστεράς και της προόδου της Δεξιάς, όπως έλεγε το ΠΑΣΟΚ κάποτε. Κι όμως, εμείς έχουμε να το λέμε: Μόνο απ’ αυτή εδώ την πλευρά ακούστηκαν λόγια δικαιοσύνης για το δικό μας θέμα. Από πουθενά αλλού. Και είναι παράξενο αυτό! 
Εξαρχής γνωρίζαμε ότι ο δρόμος μας είναι δύσβατος. Εμείς συνεχίζουμε να παλεύουμε σ’ αυτόν τον δρόμο, το δρόμο του εθνικισμού. Μη νομίζετε ότι μας πτοούν οι διώξεις. 
Εδώ και πολύ καιρό το είχε πει ο Αρχηγός μας: Και νεκροταφεία μας περιμένουν και φυλακές. Είμαστε πιστοί στις ιδέες μας και με απέραντη αγάπη γι’ αυτόν το λαό, γι’ αυτήν τη χώρα. 
Ο Πρετεντέρης μίλησε για «λαουτζίκο» που ψηφίζει τη Χρυσή Αυγή. Ο κύριος «λεφτάς» είπε ότι «ο λαουτζίκος ψηφίζει τη Χρυσή Αυγή».","ΔΗΜΗΤΡΙΟΣ ΚΟΥΚΟΥΤΣΗΣ",246
"81981"," Κύριε συνάδελφε, έχουμε ένα νομοσχέδιο στο οποίο είστε εισηγητής. Αυτά μπορεί να τα πει ο Κοινοβουλευτικός Εκπρόσωπος. Εσείς θα πρέπει να περιοριστείτε -κατά την άποψή μου- στη συζήτηση του νομοσχεδίου και δεν πρέπει να βγαίνετε από το θέμα. Έχω το δικαίωμα ως Προεδρεύων αυτήν τη στιγμή να σας το υποδείξω. Θα σας παρακαλέσω, λοιπόν, πάρα πολύ να μείνετε στο θέμα μας. Τα υπόλοιπα μπορεί να τα πει στη συνέχεια ο κ. Αρβανίτης, ο οποίος είναι Κοινοβουλευτικός Εκπρόσωπος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81982"," Κύριε Πρόεδρε, θεσμικά, έχετε απόλυτο δίκιο. Δυστυχώς, όμως, θεσμικά κι εμείς δεν έχουμε κάποιο άλλο Βήμα για να αναπτύξουμε τις απόψεις μας σε αυτήν εδώ τη χώρα. Δυστυχώς, έχουμε μόνο αυτό εδώ το Βήμα και σας παρακαλώ να μου δώσετε, στο πλαίσιο της δημοκρατικότητας του Κοινοβουλίου αυτού τη δυνατότητα να αναπτύξω τις απόψεις μας, γιατί ακριβώς δεν έχουμε άλλο Βήμα.","ΔΗΜΗΤΡΙΟΣ ΚΟΥΚΟΥΤΣΗΣ",246
"81983"," Θα έρθει σε λίγο ο κ. Αρβανίτης να τα πει. Εσείς θα αναφερθείτε τώρα…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81984"," Ας με συμπληρώσει ο κ. Αρβανίτης.","ΔΗΜΗΤΡΙΟΣ ΚΟΥΚΟΥΤΣΗΣ",246
"81985"," Εσείς θα αναφερθείτε στο νομοσχέδιο. Τόση ώρα ομιλείτε σχεδόν μόνο για το γενικότερο πρόβλημα το οποίο αντιμετωπίζετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81986"," Έχω μιλήσει τα πέντε λεπτά από τα δεκαπέντε. Δώστε μου δύο λεπτά και τελειώνω.","ΔΗΜΗΤΡΙΟΣ ΚΟΥΚΟΥΤΣΗΣ",246
"81987"," Παρακαλώ πολύ να περιοριστείτε στο θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81988"," Σε δύο λεπτά τελειώνω.
Είμαστε φτωχοί, φτωχοί μας στηρίζουν -είναι αλήθεια, κύριε Πρετεντέρη- και γι’ αυτούς παλεύουμε. Εσείς και όλοι οι άλλοι επαναπαυθείτε στις βίλες σας και στους συναγερμούς σας. Να ξέρετε, όμως, ότι ο πεινασμένος και ο προδομένος δεν καταλαβαίνουν ούτε από τείχη ούτε από συναγερμούς! Τι λέω, όμως; Οι μισοί από εσάς θα λείπουν, θα είναι στο εξωτερικό, έχουν κι αλλού περιουσίες όχι μόνο σε αυτήν τη χώρα…","ΔΗΜΗΤΡΙΟΣ ΚΟΥΚΟΥΤΣΗΣ",246
"81989"," Παρακαλώ! Σας παρακαλώ! Περιοριστείτε στο θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81990"," …και θα την πληρώσουν οι άλλοι μισοί που είναι εδώ μέσα μόνο για να σηκώνουν το χέρι. Έτσι θα γίνει, κυρίες και κύριοι.
Ευχαριστώ.","ΔΗΜΗΤΡΙΟΣ ΚΟΥΚΟΥΤΣΗΣ",246
"81991"," Κυρίες και κύριοι συνάδελφοι, διακόπτουμε τώρα τη συζήτηση επί του νομοσχεδίου του Υπουργείου Εσωτερικών.
Εισερχόμεθα στην ψήφιση επί των άρθρων και του συνόλου του σχεδίου νόμου του Υπουργείου Ανάπτυξης και Ανταγωνιστικότητας «Ενιαίος Φορέας Εξωστρέφειας και άλλες διατάξεις».
Ο κύριος Υπουργός έχει τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81992"," Ευχαριστώ, κύριε Πρόεδρε.
Την περασμένη εβδομάδα, καθώς ήμουν στο Συμβούλιο Ανταγωνιστικότητας στις Βρυξέλλες, οι νομοτεχνικές βελτιώσεις παρουσιάστηκαν, διανεμήθηκαν, αλλά δεν κατατέθηκαν επισήμως λόγω του τυπικού προβλήματος ότι ο Υπουργός απουσίαζε στις Βρυξέλλες. Επομένως, σήμερα τις καταθέτω κι επισήμως με τις εξής διευκρινίσεις:
Πρώτον, στο άρθρο 3, παράγραφος 5 του σχεδίου νόμου, η φράση «τρεις μήνες» αντικαθίσταται από τη φράση «έξι μήνες». Πρόκειται για τη δυνατότητα τοποθέτησης του νέου Διοικητικού Συμβουλίου. Για να υπάρχει μία μεγαλύτερη ευχέρεια στη διαδικασία που έχουμε μπροστά μας, προτείνουμε να γίνει έξι μήνες.
Στο άρθρο 4, παράγραφος 7 του σχεδίου νόμου η φράση «με τον τρόπο και τις προϋποθέσεις της παραγράφου 5, εδάφιο στ’ του παρόντος άρθρου», αντικαθίσταται με τη φράση «με τον τρόπο και τις προϋποθέσεις της παραγράφου 5, εδάφιο ζ’ του παρόντος άρθρου», διότι ήταν λάθος η αναφορά στο εδάφιο στ’. 
Επίσης, σε σχέση με την κατάθεση των επενδυτικών προτάσεων, καθώς είχε οριστεί ως ημερομηνία η 28η Φεβρουαρίου, λόγω της καθυστερήσεως που υπήρξε για την ψήφιση του νομοσχεδίου στο σύνολό του μετατίθεται για κάποιες μέρες η ημερομηνία και συγκεκριμένα για την 5η Μαρτίου. 
Ακόμη, πρέπει να πω ότι η Κυβέρνηση κάνει δεκτές δύο βουλευτικές τροπολογίες: Μία που έχει υποβληθεί από τον συνάδελφο του ΣΥΡΙΖΑ τον κ. Σταθάκη, η οποία αφορά το χρόνο για την εξέταση των αιτήσεων που έχουν υποβληθεί έως τις 31 Δεκεμβρίου του 2013 κι έχουν ως αντικείμενο την αναμόρφωση του κόστους επενδυτικών σχεδίων παραγωγής ηλεκτρισμού από ηλιακή ενέργεια. Έχουμε παράταση του χρόνου.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"81993"," Το νούμερο της τροπολογίας πείτε μας, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81994"," Ναι, θα το πω αμέσως. Είναι η τροπολογία με γενικό αριθμό 1175 και ειδικό 29 του κ. Σταθάκη, από τον ΣΥΡΙΖΑ.
Επίσης, κάνουμε δεκτή ακόμα μία τροπολογία, πέντε συναδέλφων του κ. Βορίδη, του κ. Αυγενάκη, του κ. Σενετάκη, του κ. Κεφαλογιάννη και του κ. Κασσή σε σχέση με ορισμένα καταστήματα που λειτουργούν σε τουριστικές περιοχές. Είναι η τροπολογία με γενικό αριθμό 1186 και ειδικό αριθμό 36.
Εξηγώ σε τι αναφέρεται η τροπολογία: Κατά τους συναδέλφους –και έχουν δίκιο– σε ορισμένες τουριστικές περιοχές μετά την ψήφιση του νόμου που πέρασε το καλοκαίρι σε σχέση με τη λειτουργία των καταστημάτων, ενώ επιτρεπόταν η λειτουργία καταστημάτων όπως κρεοπωλεία, ιχθυοπωλεία, οπωροπωλεία, η εφαρμογή του νόμου και οι αποφάσεις ορισμένων αντιπεριφερειαρχών οδήγησαν τα καταστήματα αυτά, τα οποία –επαναλαμβάνω– ήταν ανοιχτά πριν από το νόμο, να κλείσουν στη συνέχεια τις Κυριακές. Επιχειρείται, λοιπόν, η αντιμετώπιση αυτού του προβλήματος. Αν δείτε, ας πούμε, κάποια καταστήματα στην Παλλήνη, στη Ραφήνα και όχι μόνο, θα δείτε ότι έχουν αντιμετωπιστεί αρνητικά απ’ αυτήν τη ρύθμιση. Και γι’ αυτό θεωρώ λογικό να γίνει δεκτή αυτή η τροπολογία.
Αυτά είναι, κύριε Πρόεδρε.
(Στο σημείο αυτό ο Υπουργός Ανάπτυξης και Ανταγωνιστικότητας κ. Κωνσταντίνος Χατζηδάκης καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
( να μπουν οι σελ.46-49)","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"81995"," Κύριε Πρόεδρε…","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"81996"," Θα δώσω πρώτα τον λόγο στους Υπουργούς και μετά θα μιλήσετε.
Τον λόγο έχει ο Υπουργός Εσωτερικών.
Παρακαλώ, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81997"," Κύριε Πρόεδρε, πριν από μερικές μέρες εδώ στην Ολομέλεια είχε γίνει μια παρέμβαση από τον Κοινοβουλευτικό Εκπρόσωπο του ΣΥΡΙΖΑ τον κ. Παπαδημούλη, σε σχέση με το πότε αρχίζει η προεκλογική περίοδος. Είχε βάλει ένα θέμα, το οποίο τότε είχα πει ότι θα συζητήσουμε. Και στο πλαίσιο αυτής της αποδοχής, φέρνω μια νομοτεχνική βελτίωση, όσον αφορά το θέμα του πότε θα ξεκινάει η προεκλογική περίοδος.
Κάνουμε, λοιπόν, μια νομοτεχνική βελτίωση στην τροπολογία με γενικό αριθμό 1167 και ειδικό αριθμό 22, από τις 14-2-2014, στο σχέδιο νόμου το οποίο είναι τώρα υπό συζήτηση.
Η παράγραφος 6 του άρθρου 1 του ν. 3870/2010 αντικαθίσταται ως εξής: «Προεκλογική περίοδος για την εφαρμογή των διατάξεων του παρόντος νόμου είναι το δίμηνο χρονικό διάστημα που προηγείται της ημερομηνίας διεξαγωγής των εκλογών. Ειδικά κατά την πρώτη εφαρμογή της παρούσης, η προεκλογική περίοδος αρχίζει από τη δημοσίευσή της».
Το καταθέτουμε για τα Πρακτικά.","ΙΩΑΝΝΗΣ ΜΙΧΕΛΑΚΗΣ",323
"81998"," Από τη δημοσίευση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"81999"," Από τη δημοσίευση στο ΦΕΚ.","ΙΩΑΝΝΗΣ ΜΙΧΕΛΑΚΗΣ",323
"82000"," Του συγκεκριμένου αυτού νόμου;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82001"," Ναι, του νόμου αυτού. Ακριβώς.
(Στο σημείο αυτό ο Υπουργός Εσωτερικών κ. Ιωάννης Μιχελάκης καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
( να μπει η σελ.52)","ΙΩΑΝΝΗΣ ΜΙΧΕΛΑΚΗΣ",323
"82002"," Τον λόγο έχει ο Υπουργός Δικαιοσύνης κ. Αθανασίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82003"," Ευχαριστώ, κύριε Πρόεδρε.
Στην τροπολογία του νομοσχεδίου του Υπουργείου Ανάπτυξης και Ανταγωνιστικότητας «Ενιαίος Φορέας Εξωστρέφειας», με γενικό αριθμό 1181 και ειδικό αριθμό 32, της 18-2-2014, γίνονται οι εξής νομοτεχνικές βελτιώσεις.
Στο πρώτο εδάφιο της παραγράφου 1, μετά τη λέξη «ποινές» προστίθενται και οι λέξεις «φυλάκισης ή». Πράγματι, έτσι όπως ήταν θα έβγαιναν έξω αυτοί που έχουν κάθειρξη μέχρι δέκα χρόνια. Εννοείται ότι θα βγαίνουν και αυτοί που έχουν ποινή φυλάκισης, που είναι μικρότερη ποινή. Απλώς από παράλειψη εκεί δεν γράφτηκε.
Στο τέλος του πρώτου εδαφίου της παραγράφου 1, μετά τις λέξεις «τα δύο πέμπτα της ποινής τους» προστίθεται η φράση «χωρίς να συντρέχουν οι λοιπές προϋποθέσεις που ορίζονται στα άρθρα 105 και 106 του Ποινικού Κώδικα», για να γίνεται διευκόλυνση της αποφυλάκισης.
Στην παράγραφο 5 η φράση «ή τη δημόσια τάξη», αντικαθίσταται από τη φράση «ή τη δημόσια τάξη ή την τάξη και την ασφάλεια στα καταστήματα κράτησης», για να περιλαμβάνει όλο το φάσμα.
Στην παράγραφο 5, μετά τις λέξεις «αστυνομικής αρχής» προστίθενται οι λέξεις «ή της Γενικής Διεύθυνσης Σωφρονιστικής Πολιτικής του Υπουργείου Δικαιοσύνης, Διαφάνειας και Ανθρωπίνων Δικαιωμάτων».
Αυτές είναι οι νομοτεχνικές βελτιώσεις.
(Στο σημείο αυτό ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Χαράλαμπος Αθανασίου καταθέτει για τα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής:
( να μπει η σελ.55)","ΧΑΡΑΛΑΜΠΟΣ ΑΘΑΝΑΣΙΟΥ",10
"82004"," Θα ήθελα όμως να μου επιτρέψτε τώρα μια διευκρίνιση για τους συναδέλφους, που είπαν γιατί δεν εξαιρούμε από την αποφυλάκιση αυτών που έχουν μέχρι δέκα χρόνια φυλακή και κάθειρξη και αυτούς που καταδικάστηκαν για ναρκωτικά.
Για δύο απλούς λόγους: Ο πρώτος είναι ότι όλοι οι οροθετικοί είναι χρήστες ναρκωτικών, είναι ναρκομανείς. Ο δεύτερος είναι ότι πριν λίγους μήνες η Βουλή ψήφισε πολύ ευμενέστερη διάταξη, είναι η διάταξη του ν. 4139/13. Την ψηφίσατε επί υπουργίας του κ. Ρουπακιώτη. Είναι πολύ σωστή διάταξη και καλώς η Βουλή την ψήφισε. 
Τι λέει; Όσοι κατά τη δημοσίευση του παρόντος νόμου έχουν καταδικαστεί τελεσίδικα ή αμετάκλητα σε ποινή πρόσκαιρης κάθειρξης, δηλαδή πέντε με είκοσι -εγώ βάζω μέχρι δέκα, αν η Βουλή θα ήθελε να αυξηθεί λίγο, δεν θα είχα και αντίρρηση- και έχουν συμπληρώσει το 1/3 της πραγματικής ποινής. Άρα, λοιπόν, εδώ βάζουμε μέχρι δέκα χρόνια και 2/5. Τα κλάσματα βλέπετε ότι είναι πιο αυστηρά.
Το κύριο είναι ότι όλοι οι οροθετικοί είναι χρήστες ναρκωτικών. Πρέπει να τους δούμε με πιο ανθρώπινο βλέμμα.
Αυτά ήθελα να πω, κύριε Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"82005"," Εντάξει, κύριε Υπουργέ.
Θέλει κάποιος συνάδελφος τον λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82006"," Κύριε Πρόεδρε, θα ήθελα τον λόγο.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82007"," Ορίστε, κύριε Γιοβανόπουλε, έχετε τον λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82008"," Θα μπορούσε κανείς να πει ότι έχει πολλές αναγνώσεις, την τελευταία στιγμή, να φέρνουμε κάποιες νομοτεχνικές βελτιώσεις που πάνε τις ημερομηνίες περισσότερο μακριά ή όχι. Δεν θα κάτσω τώρα να ασχοληθώ και να κάνω αντιπολίτευση, λέγοντας ότι είναι γονατογράφημα και το ένα και το άλλο. Δώστε μας, όμως, ένα τέταρτο, δέκα λεπτά να μελετήσουμε λίγο, γιατί ήρθαν κάποιες συγκεκριμένες αλλαγές στο παρά ένα πριν την ψήφιση. Δώστε μας, αν έχετε την καλοσύνη, δέκα λεπτά, ένα τέταρτο, για να μπορέσουμε να καταλάβουμε για ποιο πράγμα συζητάμε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82009"," Για να δούμε τις τροπολογίες.","ΡΑΧΗΛ ΜΑΚΡΗ",293
"82010"," Τώρα ο κ. Χατζηδάκης είπε κάποιες αλλαγές, τις βαφτίζει νομοτεχνικές, να το δεχτώ. Καταλαβαίνω ότι θέλετε να προλάβετε, έστω και την τελευταία στιγμή, κάτι θετικό, αλλά δώστε μας και εμάς την ευκαιρία να μελετήσουμε μια στιγμή.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82011"," Κύριε Γιοβανόπουλε, ήταν τόσο απλά και κατανοητά αυτά τα οποία ελέχθησαν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82012"," Όχι, κύριε Πρόεδρε. Αφήστε τα αυτά, τα απλά και κατανοητά.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82013"," Όλοι κατάλαβαν.
Εισερχόμαστε τώρα στην ψήφιση των άρθρων και των τροπολογιών.
Ερωτάται το Σώμα: Γίνεται δεκτό το άρθρο 1, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82014"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82015"," Κατά πλειοψηφία.","ΡΑΧΗΛ ΜΑΚΡΗ",293
"82016"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82017"," Συνεπώς το άρθρο 1 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Ερωτάται το Σώμα: Γίνεται δεκτό το άρθρο 2 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82018"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82019"," Κατά πλειοψηφία.","ΡΑΧΗΛ ΜΑΚΡΗ",293
"82020"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82021"," Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 3, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82022"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82023"," Κατά πλειοψηφία.","ΡΑΧΗΛ ΜΑΚΡΗ",293
"82024"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82025"," Συνεπώς το άρθρο 3 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 4, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82026"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82027"," Κατά πλειοψηφία.","ΡΑΧΗΛ ΜΑΚΡΗ",293
"82028"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82029"," Συνεπώς το άρθρο 4 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 1167 και ειδικό 22 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82030"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82031"," Κατά πλειοψηφία.","ΡΑΧΗΛ ΜΑΚΡΗ",293
"82032"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"82033"," Συνεπώς η τροπολογία με γενικό αριθμό 1167 και ειδικό 22 έγινε δεκτή όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1170 και ειδικό 25, όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82034"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82035"," Κατά πλειοψηφία.","ΡΑΧΗΛ ΜΑΚΡΗ",293
"82036"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82037"," Συνεπώς η τροπολογία με γενικό αριθμό 1170 και ειδικό 25 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1171 και ειδικό 26 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82038"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82039"," Κατά πλειοψηφία.","ΡΑΧΗΛ ΜΑΚΡΗ",293
"82040"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82041"," Συνεπώς, η τροπολογία με γενικό αριθμό 1171 και ειδικό 26 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1172 και ειδικό 27 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82042"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82043"," Κατά πλειοψηφία.","ΡΑΧΗΛ ΜΑΚΡΗ",293
"82044"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"82045"," Συνεπώς η τροπολογία με γενικό αριθμό 1172 και ειδικό 27 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1173 και ειδικό 28 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82046"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82047"," Κατά πλειοψηφία.","ΡΑΧΗΛ ΜΑΚΡΗ",293
"82048"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82049"," Συνεπώς η τροπολογία με γενικό αριθμό 1173 και ειδικό 28 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1181 και ειδικό 32 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82050"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82051"," Παρών.","ΡΑΧΗΛ ΜΑΚΡΗ",293
"82052"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"82053"," Συνεπώς η τροπολογία με γενικό αριθμό 1181 και ειδικό 32 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1175 και ειδικό 29 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82054"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82055"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82056"," Συνεπώς η τροπολογία με γενικό αριθμό 1175 και ειδικό 29 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 1186 και ειδικό 36 που κατατέθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82057"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"82058"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82059"," Συνεπώς η τροπολογία με γενικό αριθμό 1186 και ειδικό 36 έγινε δεκτή κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82060","  Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82061"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82062"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Ανάπτυξης και Ανταγωνιστικότητας: «Ενιαίος Φορέας Εξωστρέφειας και άλλες διατάξεις» έγινε δεκτό επί της αρχής και επί των άρθρων.
Δέχεστε στο σημείο αυτό να ψηφίσουμε το νομοσχέδιο και στο σύνολό του;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82063","  Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"82064"," Ερωτάται το Σώμα: Γίνεται δεκτό το νομοσχέδιο και στο σύνολο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82065"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82066"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"82067"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς, το σχέδιο νόμου του Υπουργείου Ανάπτυξης και Ανταγωνιστικότητας: «Ενιαίος Φορέας Εξωστρέφειας και άλλες διατάξεις», έγινε δεκτό σε μόνη συζήτηση επί της αρχής, των άρθρων και του συνόλου κατά πλειοψηφία και έχει ως εξής:
(Να μπει το νομοσχέδιο σελ. 65α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82068"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82069"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"82070"," Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκαοκτώ μαθητές και μαθήτριες και δύο εκπαιδευτικοί - συνοδοί τους από το Γενικό Λύκειο Ελληνικού. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Επανερχόμαστε στη συζήτηση του Υπουργείου Εσωτερικών και συνεχίζουμε με τον κατάλογο των ειδικών αγορητών. 
Τον λόγο έχει ο ειδικός αγορητής της Δημοκρατικής Αριστεράς κ. Σπυρίδων Λυκούδης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82071"," Ευχαριστώ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, το σχέδιο νόμου με το οποίο ενσωματώνεται η ευρωπαϊκή οδηγία 2013/1/ΕΕ στο εσωτερικό μας δίκαιο έχει ως σκοπό, όπως έχει ήδη λεχθεί, την απλούστευση των διαδικασιών άσκησης των πολιτικών δικαιωμάτων των πολιτών της Ευρωπαϊκής Ένωσης στο κράτος-μέλος που κατοικούν, χωρίς την προϋπόθεση της υπηκοότητας.","ΣΠΥΡΙΔΩΝ ΛΥΚΟΥΔΗΣ",287
"82072"," Κύριε Πρόεδρε, μετά την ψήφιση μας ήρθε η τροπολογία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82073"," Μην διακόπτετε, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82074"," Μα, είναι δυνατόν;","ΣΠΥΡΙΔΩΝ ΛΥΚΟΥΔΗΣ",287
"82075"," Με συγχωρείτε, αλλά μας ήρθε  μετά την ψήφιση η τροπολογία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82076"," Συνεχίστε, κύριε Λυκούδη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82077"," Η οδηγία 93/109/ΕΚ που ενσωματώθηκε στο Εθνικό μας Δίκαιο με το ν.2196/94 και καθόριζε τις λεπτομέρειες άσκησης του δικαιώματος εκλέγειν και εκλέγεσθαι των πολιτών της Ευρωπαϊκής Ένωσης στο κράτος που κατοικούν χωρίς να είναι υπήκοοι, κατέδειξε, κυρίες και κύριοι συνάδελφοι, στην εφαρμογή της πολλές δυσκολίες για τους ενδιαφερόμενους, κυρίως ως προς τον ακριβή προσδιορισμό της αρμόδιας αρχής, που θα βεβαίωνε με έγγραφα ότι έχουν τις απαραίτητες προϋποθέσεις για την άσκηση αυτών των δικαιωμάτων. 
Με τη συζητούμενη οδηγία 2013/1/ΕΕ οι ενδιαφερόμενοι πολίτες διευκολύνονται ως προς την κατάθεση των δικαιολογητικών για την υποψηφιότητά τους στις εκλογές για το Ευρωπαϊκό Κοινοβούλιο, δεδομένου ότι δι’ αυτής, η υποχρέωση διερεύνησης για την επιβεβαίωση τού ότι δεν έχουν εκπέσει του δικαιώματος του εκλέγεσθαι στο κράτος-μέλος της καταγωγής τους βαρύνει πλέον το κράτος-μέλος της κατοικίας τους και όχι τον ίδιο τον ενδιαφερόμενο πολίτη της Ευρωπαϊκής Ένωσης.
Είναι προφανής με την οδηγία η διευκόλυνση της άσκησης των πολιτικών δικαιωμάτων των ενδιαφερομένων και γι’ αυτό η θέση μας απέναντι στο σχέδιο νόμου δεν μπορεί παρά να είναι θετική. 
Είναι επίσης δεδομένο ότι το σχέδιο νόμου δεν επιβαρύνει τον κρατικό προϋπολογισμό και δημιουργεί ευρύτερο ενδιαφέρον, άρα και ευρύτερη συμμετοχή στην εκλογική διαδικασία, αφού περιορίζει τις δυσκολίες, τα εμπόδια και την κούραση των πολιτών της Ένωσης για τη συλλογή των αναγκαίων δικαιολογητικών τους. 
Για όλους αυτούς τους λόγους, λέω ξανά, υπερψηφίζουμε το σχέδιο νόμου, διά του οποίου ενσωματώνεται η ευρωπαϊκή οδηγία. 
Τώρα θα κάνω μερικά σχόλια και μία τοποθέτηση για την τροπολογία σε σχέση με την ψήφο των μεταναστών. 
Σχετικά με την τροπολογία με την οποία καταργούνται οι διατάξεις των άρθρων 14-21 του ν.3838/2010, καθώς και εκείνες του ν. 3870/2010, όπως και αυτές που δεν εφαρμόζονται, αυτές δηλαδή που αφορούν στην ψήφο των νομίμως διαμενόντων στη χώρα αλλοδαπών, επιτρέψτε μου, κυρίες και κύριοι συνάδελφοι, μερικές παρατηρήσεις.
Κατ’ αρχάς, αντιλαμβανόμαστε τη δεσμευτικότητα της απόφασης του Συμβουλίου της Επικρατείας και των εξ αυτής κίνδυνο -εάν δεν τηρηθεί- ακυρότητας της εκλογικής διαδικασίας. Δεν είμαστε μακράν της πραγματικότητας. Αντιλαμβανόμαστε τη δεσμευτικότητα της απόφασης του ανωτάτου δικαστηρίου. Στη Βουλή των Ελλήνων, όμως, έχουμε υποχρέωση, κύριε Υπουργέ, να προσεγγίσουμε τα ζητήματα και από άλλες πλευρές, επομένως και από τις πολιτικές τους πλευρές και να διατυπώσουμε τις κρίσεις μας, συνοδευόμενες και από την ψήφο μας, βεβαίως, στο πλαίσιο πάντα του σεβασμού στις αποφάσεις των ανωτάτων δικαστηρίων. 
Κυρίες και κύριοι συνάδελφοι, το πολιτικό δικαίωμα είναι ένα δικαίωμα, το οποίο συνεχώς προσδιορίζεται μέσα στην ιστορική του εξέλιξη. Ανατρέξτε στο παρελθόν και θα βρείτε το εκλογικό δικαίωμα, την ψήφο δηλαδή, σε διάφορες εκδοχές στην ιστορική της διαδρομή. Υπήρξαν ιστορικές περίοδοι που η ψήφος δεν ήταν καθολική, που προσδιοριζόταν με περιουσιακά στοιχεία, που δεν αφορούσε σύμπαντα τον πληθυσμό, περίοδοι και χώρες στις οποίες δεν ψήφιζαν, παραδείγματος χάριν, οι γυναίκες στο παρελθόν. Υπήρξαν, επίσης, άλλες περίοδοι, που η ψήφος ήταν υποχρεωτική και συνοδευόταν με αυστηρές ποινές η άρνηση να ασκήσεις το δικαίωμα της ψήφου. 
Στο πλαίσιο λοιπόν, μιας τέτοιας εξέλιξης, κύριε Υπουργέ, του πολιτικού δικαιώματος, είναι αναγκαίο στις σύγχρονες κοινωνίες και σε εποχές μεταναστευτικών κυμάτων τεράστιας έντασης και τεράστιας έκτασης να τεθεί στο τραπέζι εξ αντικειμένου και το δικαίωμα της ψήφου στους μετανάστες. Είναι μια ιστορικού χαρακτήρα εξέλιξη του πολιτικού δικαιώματος ενός κομματιού του πληθυσμού σε μια χώρα. Πολλές δημοκρατικές χώρες στην Ευρώπη, η Ισπανία, η Δανία, η Νορβηγία, η Σουηδία, το Βέλγιο, η Ολλανδία έχουν εντάξει στις κοινωνίες τους τούς μετανάστες, ως ισότιμους συμμετέχοντες στις αυτοδιοικητικές τους εκλογές. 
Προφανώς, μια τέτοια ρύθμιση, εάν υπάρξει, δεν μπορεί να έρχεται σε σύγκρουση με την ισχύουσα σε κάθε χώρα συνταγματική τάξη. Εν προκειμένω και στη χώρα μας πρέπει να διερευνηθεί αυτή η προσέγγιση. Το Συμβούλιο της Επικρατείας θεωρεί ότι το Σύνταγμα στο άρθρο 51, στην παράγραφο 3 ρητώς ορίζει την ψήφο συνδεδεμένη με την ελληνική ιθαγένεια. Εξ αυτού προκύπτει η απόφασή του για την κατάργηση του δικαιώματος της ψήφου στους μετανάστες στις εκλογές των ΟΤΑ. 
Δεν είμαι εγώ αυτός –και το λέω ειλικρινά, δεν κάνω τώρα φιλοφρονήσεις επιστημονικού χαρακτήρα - που θα παραδώσει μαθήματα Συνταγματικού Δικαίου ή αυτός που θα κάνει νομικές προσεγγίσεις διαφορετικές από αυτές που έκανε η πλειοψηφία του Συμβουλίου Επικρατείας. Αλίμονο! Επαναλαμβάνω ότι οι αποφάσεις του είναι σεβαστές. Πλην όμως, διαβάζω ως Έλληνας πολίτης, ως Βουλευτής του Ελληνικού Κοινοβουλίου και άλλες προσεγγίσεις οι οποίες έχουν από τη δική τους σκοπιά το δικό τους ιδιαίτερο επιστημονικό ενδιαφέρον. Τις διαβάζω, τις προσέχω, τις εκτιμώ και επηρεάζουν την πολιτική, αν θέλετε, την άποψή μου ως πολίτη. 
Αναφέρονται, λοιπόν, και άλλες απόψεις στο ότι το άρθρο 102, παράγραφος 2 του Συντάγματος κάνει λόγο για εκλογή οργάνων της τοπικής αυτοδιοίκησης μέσα από «καθολική και μυστική ψηφοφορία», αφήνοντας έτσι κατ’ αυτήν την επιστημονική προσέγγιση περιθώρια στον κοινό νομοθέτη να νομοθετήσει διαφορετικά. Αυτή είναι μια πλευρά επιστημονικού χαρακτήρα, η οποία δίνει μια άλλη ερμηνεία στο εάν και κατά πόσο εντάσσεται στη συνταγματική τάξη το δικαίωμα της ψήφου των μεταναστών στις εκλογές της τοπικής αυτοδιοίκησης. 
Το βασικό, όμως, επιχείρημα υπέρ του δικαιώματος στην αυτοδιοικητική ψήφο και στους μετανάστες, χωρίς να θίγονται οι συνταγματικές επιταγές, είναι ότι τους παρέχεται κατ’ αυτήν την άποψη η δυνατότητα συμμετοχής μόνο σε ζητήματα τοπικής κοινωνίας και στην εκλογή των εκπροσώπων σε Οργανισμούς Τοπικής Αυτοδιοίκησης, οι οποίοι είναι όργανα δημοσίας διοίκησης, δεν παράγουν και δεν εφαρμόζουν γενικές πολιτικές κατευθύνσεις στη χώρα. 
Επομένως, υπάρχει η δυνατότητα, η άνεση, η χαλαρή προσέγγιση στο θέμα, ώστε να ενταχθεί και μέσα στο Συνταγματικό μας Δίκαιο το δικαίωμα της ψήφου των μεταναστών. Νομίζω, λοιπόν, κύριε Υπουργέ, ότι θα μπορούσε το ζήτημα να αντιμετωπιστεί και από αυτή τη σκοπιά.  
Τέλος, κύριε Υπουργέ, έχω πει και κατά τη συζήτηση στην επιτροπή πως δεν πιστεύω ότι αντιμετωπίζετε με εχθρότητα τους μετανάστες. Και είμαι ειλικρινής σε αυτό που λέω, δεν το λέω απλώς για να διευκολύνω τη συζήτηση και την επαφή μου μαζί σας. Δεν έχετε εχθρότητα απέναντι στους μετανάστες και τους αντιμετωπίζετε με την ανθρώπινη προσέγγιση, που όλοι έχουμε. 
Νομίζω, όμως ότι βιαστήκατε να επιβεβαιώσετε με την τροπολογία σας αυτή την απόφαση του Συμβουλίου της Επικρατείας. Με τη βιασύνη σας αυτή, να μου επιτρέψετε να πω ότι εκπέμπετε και ένα είδος πολιτικών αντανακλαστικών. Δηλαδή, σας ταιριάζει και λίγο η απόφαση. 
Είχατε, νομίζω, τα χρονικά περιθώρια, αν το είχατε θελήσει, να νομοθετήσετε εκ νέου, να ορίσετε πάλι το νομοθετικό πλαίσιο για τα δικαιώματα των μεταναστών και έτσι, κύριε Υπουργέ, να έχετε καταστήσει σήμερα δυνατή μια άλλη συζήτηση, που θα είχε στο κέντρο του ενδιαφέροντός της την παροχή των δικαιωμάτων της αυτοδιοικητικής ψήφου στους μετανάστες και όχι τον αποκλεισμό τους.  
Ευχαριστώ πολύ. 
(Χειροκροτήματα από την πτέρυγα της ΔΗΜΑΡ)","ΣΠΥΡΙΔΩΝ ΛΥΚΟΥΔΗΣ",287
"82078"," Τον λόγο έχει ο κ. Σπυρίδων Χαλβατζής, ειδικός αγορητής του Κομμουνιστικού Κόμματος Ελλάδας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82079"," Ευχαριστώ, κύριε Πρόεδρε. 
Όσον αφορά το νομοσχέδιο και την ενσωμάτωση της οδηγίας της Ευρωπαϊκής Ένωσης, της 23-12-2012, η οποία αφορά στην χώρα καταγωγής του υποψηφίου και τη δυνατότητα ένταξής του στο ψηφοδέλτιο, εάν δεν έχει στερηθεί, όπως αναφέρει, το εκλογικό του δικαίωμα στη χώρα του, δηλώσαμε στην επιτροπή ότι θα ψηφίσουμε «ΠΑΡΩΝ» και αυτό γιατί υπάρχουν πολλών ειδών αδικήματα. 
Υπάρχουν πολιτικά και άλλα αδικήματα και στη δικαστική τους αντιμετώπιση, στη βάση της νομοθεσίας κάθε χώρας, υπάρχουν διαφορές. Και αυτό ασφαλώς είναι φυσιολογικό. 
Εμάς δεν μας βρίσκει σύμφωνους η λογική κάποιας ισοπέδωσης που εμφανίζεται. Και αυτό γιατί –ξαναλέμε- σε πολλές χώρες, από χώρα σε χώρα, υπάρχουν σοβαρές διαφορές στο δίκαιό τους. Αλλιώς αντιμετωπίζονται αδικήματα, εγκλήματα στην Ελλάδα και αλλιώς σε άλλες χώρες. 
Θα αναφέρω ένα παράδειγμα. Υπάρχουν χώρες στην Ευρωπαϊκή Ένωση όπου έχουν ιδρυθεί -είναι δηλαδή νόμιμα- κόμματα παιδόφιλων, παιδεραστών κ.λπ. Η ύπαρξη τέτοιων κομμάτων δεν είναι άλλο τι παρά η έκφραση της σαπίλας, του εκφυλισμού του καπιταλιστικού συστήματος. Σε αυτές τις χώρες η παιδοφιλία δεν είναι αδίκημα. Στην Ελλάδα είναι όχι μόνον αδίκημα, αλλά θεωρούμε ότι είναι ειδεχθές έγκλημα. Μπορεί να είναι κάποιος υποψήφιος στη χώρα μας με τέτοιες αρχές, αντιλήψεις και πρακτικές; Είναι ένα ερώτημα. 
Ένα άλλο παράδειγμα, πολιτικό, αυτήν τη στιγμή είναι ότι υπάρχουν χώρες της Ευρωπαϊκής Ένωσης όπου απαγορεύονται τα σύμβολα του κομμουνιστικού κινήματος. Στις περισσότερες χώρες της Ευρωπαϊκής Ένωσης, βέβαια, δεν απαγορεύονται, ανεξάρτητα από το γεγονός ότι επίσημη πολιτική πρακτική της Ευρωπαϊκής Ένωσης είναι ο αντικομμουνισμός. 
Εμείς θεωρούμε ότι σε μια ισοπεδωτική λογική μπορεί να οδηγηθούμε σε πολύ επικίνδυνες ατραπούς. Γι’ αυτούς τους λόγους θα ψηφίσουμε «ΠΑΡΩΝ». 
Σε ό,τι αφορά την τροπολογία, είμαστε αντίθετοι. Υποστηρίζουμε ότι με αυτήν την τροπολογία φαίνεται, εκφράζεται με καθαρότητα η αντιμεταναστευτική και αντιλαϊκή πολιτική της Κυβέρνησης. Δείγμα αποτελεί η σπουδή της Κυβέρνησης να αποκλείσει από τις δημοτικές εκλογές τους ομογενείς και μετανάστες, οι οποίοι έχουν μακροχρόνιες άδειες παραμονής στη χώρα μας.
Η Κυβέρνηση οχυρώνεται, στην ουσία κρύβεται, πίσω από μια αντιδραστική απόφαση του Συμβουλίου της Επικρατείας. 
Ταυτόχρονα, παρά τις διάφορες φιλολογικές αναφορές, αποσιωπάται ότι αυτή η εξέλιξη ήταν και προεκλογική δέσμευση της Νέας Δημοκρατίας. Σήμερα αυτή η άποψη έχει τη συναίνεση των κυβερνητικών εταίρων της. 
Υπάρχει μια ορισμένη εξέλιξη για να φτάσουμε μέχρις εδώ. Η προηγούμενη Κυβέρνηση συνεργασίας του κ. Παπαδήμου φρόντισε να σαμποτάρει την όποια περιορισμένη συμμετοχή που προέβλεπε ο προηγούμενος νόμος, ο λεγόμενος νόμος Ραγκούση. 
Ποιο ήταν το αποτέλεσμα; Αποτέλεσμα ήταν να γραφτούν μόνο δώδεκα χιλιάδες επτακόσιοι εξήντα δύο άνθρωποι στους εκλογικούς καταλόγους μεταναστών στις δημοτικές εκλογές του 2009. Οι υπηρεσίες με βάση συγκεκριμένες εκτιμήσεις προέβλεπαν περίπου εκατόν εβδομήντα χιλιάδες ανθρώπους. Τώρα, λοιπόν, η συγκυβέρνηση έρχεται να καταργήσει τελείως αυτό το δικαίωμα, που αφορά σε έναν μικρό αριθμό μεταναστών.
Υπενθυμίζουμε ότι το συγκεκριμένο εκλογικό δικαίωμα αφορούσε μόνο τις δημοτικές εκλογές και παραχωρούνταν μόνο σε ομογενείς και μετανάστες με μακροχρόνιες άδειες παραμονής. Ήταν η άδεια αόριστης διάρκειας και η άδεια επί μακρόν διαμένοντος.
Θέλουμε να σημειώσουμε ότι είναι συχνό το φαινόμενο να χρησιμοποιούνται πράγματι δύο μέτρα και δύο σταθμά στην αντιμετώπιση αποφάσεων του Συμβουλίου της Επικρατείας αλλά και άλλων δικαστηρίων. Το έχουμε δει αυτό τα τελευταία δεκαπέντε χρόνια πολλές φορές. Κατά το δοκούν, δηλαδή, κάθε κυβέρνηση αντιμετωπίζει τα προβλήματα στη βάση των γενικών αλλά και των ειδικών πολιτικών ή ακόμα και μικροκομματικών συμφερόντων της. 
Το Κομμουνιστικό Κόμμα Ελλάδας πάντα υποστήριζε και υποστηρίζει σταθερά το δικαίωμα των μεταναστών να απολαμβάνουν ως εργαζόμενοι τα σύγχρονα εργασιακά, κοινωνικά και δημοκρατικά δικαιώματα και φυσικά να έχουν τις αντίστοιχες υποχρεώσεις. Γι’ αυτό η θέση μας ήταν και παραμένει να αναγνωριστεί το δικαίωμα του εκλέγειν και του εκλέγεσθαι στις δημοτικές εκλογές των μεταναστών και των προσφύγων μετά από πενταετή διαμονή στη χώρα μας.
Γι’ αυτούς τους λόγους καταψηφίζουμε την τροπολογία
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"82080"," Ευχαριστούμε και εμείς, κύριε συνάδελφε.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένας μαθητές και μαθήτριες και δύο εκπαιδευτικοί από το 1ο Δημοτικό Σχολείο Καλυβίων.
Η Βουλή τούς καλωσορίζει και τούς ευχόμεθα καλή πρόοδο!
(Χειροκροτήματα απ’ όλες τις πτέρυγες της Βουλής)
Τον λόγο έχει ο ειδικός αγορητής των Ανεξάρτητων Δημοκρατικών Βουλευτών, κ. Κουράκος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82081"," Κύριε Πρόεδρε, κυρίες και κύριοι συνάδελφοι, πριν από λίγα λεπτά έκπληκτος παρακολούθησα τον κύριο Υπουργό να μας λέει ότι μετά την ψήφιση αυτού του νομοσχεδίου και μόλις πάρει ΦΕΚ, ξεκινά η προεκλογική περίοδος.
Και ερωτώ τον κύριο Υπουργό και την Κυβέρνηση: Είστε σοβαρή Κυβέρνηση;
Είστε μια Κυβέρνηση που νομοθετείτε στο πόδι και κάνετε κοπτοραπτική. Ογδόντα ημέρες πριν από τις ευρωεκλογές και δεν ξέρουμε τον νόμο για τις ευρωεκλογές, τι θα κάνετε περίπου. Είναι σοβαρά πράγματα αυτά, κύριε Υπουργέ; 
Όσον αφορά την ενσωμάτωση της κοινοτικής οδηγίας, το παρόν σχέδιο νόμου, θα ήθελα να πω ότι πρόκειται για την υποχρέωση της χώρας σε ό,τι αφορά τη συμμετοχή μας ως κράτους-μέλους της Ευρωπαϊκής Ένωσης. Κάθε χώρα που αποτελεί κράτος-μέλος της ευρωπαϊκής οικογένειας δεν έχει μόνο δικαιώματα, αλλά και υποχρεώσεις που πρέπει να τηρεί στο συγκεκριμένο πλαίσιο. 
Εμείς είμαστε υπέρ του συγκεκριμένου νομοσχεδίου, γιατί βασική απόρροια της ευρωπαϊκής ταυτότητας και κατ’ επέκταση της ιδιότητας της ιθαγένειας της Ευρωπαϊκής Ένωσης, την οποία αποκτούν οι πολίτες της Ένωσης, αποτελεί η άσκηση των πολιτικών τους δικαιωμάτων και συγκεκριμένα του δικαιώματος του εκλέγειν και εκλέγεσθαι. 
Το συγκεκριμένο σχέδιο νόμου προβλέπει, όπως ρητά αναφέρεται, τη συμμετοχή των πολιτών άλλων κρατών-μελών της Ευρωπαϊκής Ένωσης κατά τις δημοτικές και ευρωπαϊκές εκλογές στο κράτος-μέλος της κατοικίας τους χωρίς την προϋπόθεση της υπηκοότητας. 
Η ελεύθερη κυκλοφορία προσώπων των αποδεδειγμένα υπηκόων πολιτών των κρατών-μελών της Ευρωπαϊκής Ένωσης αποτελεί ακρογωνιαίο λίθο όλων των συνθηκών της Ευρωπαϊκής Ένωσης από ιδρύσεώς της μέχρι και σήμερα. Κατ’ αυτόν τον τρόπο γίνεται αποδεκτή, πόσω δε μάλλον που καθορίζει αυστηρά και τους όρους και τις προϋποθέσεις για το δικαίωμα του εκλέγειν και του εκλέγεσθαι σε πανευρωπαϊκό επίπεδο.
Το συγκεκριμένο νομοσχέδιο δεν επηρεάζει το δικαίωμα του εκλέγειν και εκλέγεσθαι για τους Έλληνες πολίτες. Διευκολύνει τους πολίτες των άλλων κρατών-μελών της Ευρωπαϊκής Ένωσης που διαβιούν στη χώρα μας και μετέχουν στις εκλογικές διαδικασίες. Δεν επηρεάζει την ελληνική νομοθεσία σε ό,τι αφορά το δικαίωμα του εκλέγειν και εκλέγεσθαι για τους πολίτες τρίτων χωρών. 
Η ενσωμάτωση της συγκεκριμένης οδηγίας καθορίζει τις λεπτομέρειες άσκησης του δικαιώματος στις εκλογές του Ευρωπαϊκού Κοινοβουλίου για τους πολίτες της Ένωσης σε κράτος-μέλος της Ευρωπαϊκής Ένωσης, στο οποίο κατοικούν και του οποίου δεν είναι υπήκοοι. Δεν θίγει τις εθνικές διατάξεις των κρατών-μελών, σχετικά με τις προϋποθέσεις άσκησης αυτού του δικαιώματος από τους ημεδαπούς. Προβλέπει ρητά ότι οι πολίτες της Ένωσης που έχουν στερηθεί του δικαιώματος του εκλέγεσθαι, δυνάμει της νομοθεσίας είτε του κράτους-μέλους της κατοικίας τους είτε του κράτους-μέλους καταγωγής τους, αποκλείονται από την άσκηση του δικαιώματος αυτού.
Όσον αφορά την τροπολογία, εμείς ζητούμε, κύριε Υπουργέ, και σας το είπαμε και στην επιτροπή, τη ρύθμιση για το δικαίωμα των ομογενών Ελλήνων να συμμετέχουν στα κοινά της χώρας μας και να αποκτήσουν πλήρη πολιτικά δικαιώματα. Σας είπα και στην επιτροπή ότι δεν μπορούμε, όποτε χρειάζεται το ελληνικό κράτος τη βοήθεια των ομογενών, να τρέχουμε και να τους ζητούμε να μας στηρίξουν και, όταν έχουμε εμείς υποχρεώσεις έναντι αυτών, να μην τις τηρούμε. 
Επίσης, θα πρέπει επιτέλους όλοι μας να πάρουμε μια θέση, εάν σεβόμαστε τις αποφάσεις των ανωτάτων δικαστηρίων της χώρας και νομίζω ότι πρέπει να γίνουν σεβαστές. Θυμάμαι ότι για τον νόμο του κ. Ραγκούση τότε πολλοί λέγαμε ότι είναι αντισυνταγματικός, αλλά η Κυβέρνηση του ΠΑΣΟΚ έλεγε ότι είναι υπέρ των πολιτών και των αλλοδαπών. Όμως, όπως βλέπετε, κατερρίφθη και γι’ αυτό θα πρέπει να είστε και εσείς προσεκτικοί και επιτέλους, κύριε Υπουργέ, να καταθέσετε τον σχετικό νόμο, για να ξέρουμε πώς θα πάμε στις ευρωεκλογές. Μη νομοθετείτε στο πόδι και εκ του προχείρου. 
Ευχαριστώ.","ΙΩΑΝΝΗΣ ΚΟΥΡΑΚΟΣ",250
"82082"," Κυρίες και κύριοι συνάδελφοι, εξηντλήθη ο κατάλογος των εισηγητών και των ειδικών αγορητών. 
Κύριε Υπουργέ, θέλετε τον λόγο τώρα ή μετά τους δύο εγγεγραμμένους αγορητές, που θα μιλήσουν για επτά λεπτά ο καθένας;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82083"," Να μιλήσουν πρώτα οι συνάδελφοι.","ΙΩΑΝΝΗΣ ΜΙΧΕΛΑΚΗΣ",323
"82084"," Τον λόγο έχει ο κ. Ταμήλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"82085"," Κύριε Πρόεδρε, κύριε Υπουργέ, αγαπητοί συνάδελφοι, ο λόγος που ανέβηκα στο Βήμα για να τοποθετηθώ για το θέμα αυτό, δεν είναι ότι διαφωνούμε για την προτεινόμενη νομοθετική ρύθμιση εναρμόνισης της νομοθεσίας της Ελλάδος με την ευρωπαϊκή οδηγία, αλλά πιο πολύ γιατί στο θέμα της τροπολογίας έχω μία προσωπική εμπειρία και ήθελα να την καταθέσω στη Βουλή. 
Το θέμα της ακύρωσης του νόμου Ραγκούση για τη συμμετοχή των μεταναστών στις εκλογές, μετά την παρέλευση πενταετίας, το οποίο ακυρώθηκε από την απόφαση της ολομέλειας του Συμβουλίου της Επικρατείας, νομίζω ότι πρέπει να μας απασχολήσει και να το δούμε κάτω από  ένα διαφορετικό πρίσμα. 
Θέλω να πω ότι στα Τρίκαλα δήλωσαν εκατόν ογδόντα μετανάστες. Εγώ προσωπικά είχα βάλει υποψήφιο έναν Βορειοηπειρώτη, ο οποίος μεταγενέστερα, φέτος το 2014, πήρε και την ιθαγένεια, ο οποίος έχει δεκαέξι χρόνια στην Ελλάδα. Συμμετείχε στο ψηφοδέλτιο της δημοτικής κοινότητας, πήρε τετρακόσιους πενήντα σταυρούς και εξελέγη. 
Θέλω να πω, δηλαδή, ότι οι μετανάστες οι οποίοι έχουν πάρα πολλά χρόνια στην Ελλάδα δικαιούνται τουλάχιστον στην τοπική αυτοδιοίκηση να έχουν λόγο, καθόσον έχουν ισότιμες υποχρεώσεις με τους μόνιμους κατοίκους και όλους εμάς. Πληρώνουν δημοτικά τέλη, πληρώνουν τις υποχρεώσεις τους τις φορολογικές, πηγαίνουν τα παιδιά τους στα ίδια σχολεία, τους ενδιαφέρει η κάθε πόλη και το περιβάλλον που δημιουργεί. Άρα, λοιπόν, κατά τη γνώμη μου η διάκριση, η οποία πρέπει να εξαιρεθεί, δημιουργεί ανισότητες εις ό,τι αφορά τη λειτουργία της οργάνωσης της τοπικής αυτοδιοίκησης. 
Εδώ, λοιπόν, θα ήθελα να λύσουμε το θέμα αυτό και προτείνω στον Υπουργό να το επεξεργαστεί, έτσι ώστε να διαφοροποιηθεί η ψήφος στις εθνικές εκλογές, που απαιτεί την απόκτηση ιθαγένειας, από την ψήφο στις τοπικές εκλογές, όπως και το άρθρο 102 του Συντάγματος επιτρέπει και τις αναφέρει χωριστά. 
Η εμπειρία μου είναι από την Ευρώπη και συγκεκριμένα από τη Γερμανία, όπου έχουμε σαράντα πέντε χιλιάδες Τρικαλινούς μετανάστες. Γνωρίζω πολύ καλά ότι και στη Νυρεμβέργη έχουμε δύο Έλληνες εκλεγμένους στο Δημοτικό Συμβούλιο της Νυρεμβέργης και στην πόλη του Άμπερ και στο Μάλμοε της Σουηδίας υπάρχουν δύο Έλληνες εκλεγμένοι στο Δημοτικό Συμβούλιο. Τι σημαίνει αυτό; Όταν, λοιπόν, οι δικοί μας συμπολίτες, οι δικοί μας πατριώτες έχουν τη δυνατότητα εκλογής στα ευρωπαϊκά όργανα της τοπικής αυτοδιοίκησης ως δημοτικοί σύμβουλοι και αντιδήμαρχοι, γιατί να μην έχουν δικαίωμα συμμετοχής στα τοπικά και οι μετανάστες οι οποίοι διαμένουν αρκετά χρόνια στην Ελλάδα; 
Επομένως, εάν το πρόβλημα της ιθαγένειας αφορά τις εθνικές εκλογές, ας πάρουμε μία πολιτική απόφαση να διαχωρίσουμε το δικαίωμα της συμμετοχής στις εθνικές εκλογές από το δικαίωμα συμμετοχής στις τοπικές εκλογές. Να φύγει και αυτό το εθνικιστικό παραλήρημα κάποιων πλευρών, που πιστεύουν ότι οι μετανάστες θα αλλοιώσουν τα αποτελέσματα ή ότι προσβάλλουν κατά κάποιον τρόπο την ελληνική φυλή και την ελληνική καταγωγή και ας περιοριστούμε τουλάχιστον στο θέμα των δημοτικών εκλογών. 
Εκεί, νομίζω, ότι θα πρέπει να αναληφθεί μία πρωτοβουλία, κύριε Υπουργέ. Δεν ξέρω εάν προλαβαίνουμε τώρα, μια και εισερχόμεθα στην προεκλογική περίοδο, αλλά την επόμενη φορά –άμεσα, δηλαδή- να γίνει μία τέτοια τροπολογία ή μια τέτοια νομοθετική ρύθμιση. Πιστεύω όμως ότι έχουμε υποχρέωση στο πλαίσιο και του καθεστώτος που συζητάμε για τον «Καλλικράτη» –και στην Επιτροπή Δημόσιας Διοίκησης θα κουβεντιάσουμε επανειλημμένα και αναλυτικά αυτό το θέμα- να μεθοδεύσουμε μία χωριστή νομολογία, η οποία να επιτρέπει σε όσους μετανάστες έχουν πολλά χρόνια και έχουν μόνιμη κατοικία στην Ελλάδα να μπορούν να ψηφίζουν.
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ )
Γι’ αυτό, λοιπόν, πιστεύω ότι όλοι όσοι έχουμε αυτές τις απόψεις θα πρέπει να συμβάλουμε σ' αυτό το θέμα, προκειμένου να δώσουμε το δικαίωμα σε αυτούς τους ανθρώπους να εκπροσωπούνται και να διακρίνονται στις δικές μας τοπικές κοινωνίες.
Ευχαριστώ πολύ.
(Χειρoκροτήματα)","ΜΙΧΑΗΛ ΤΑΜΗΛΟΣ",492
"82086"," Ο κ. Βλαχογιάννης έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82087"," Ευχαριστώ πολύ, κύριε Πρόεδρε. 
Απ’ ό,τι είδατε δύο Τρικαλινοί είναι σήμερα εγγεγραμμένοι. Αυτό, κύριε συνάδελφε, δείχνει την αυξημένη ευαισθησία των Τρικαλινών για τους Ευρωπαίους πολίτες που μένουν στη χώρα μας και το αντίστροφο.
Κύριε Υπουργέ, κυρίες και κύριοι συνάδελφοι, η σημερινή οδηγία δεν είναι κάτι καινούργιο στα ελληνικά πολιτικά πράγματα. Προϋπήρχε η οδηγία που έδινε το δικαίωμα στους πολίτες χωρών-μελών της Ευρωπαϊκής Ένωσης οι οποίοι διαμένουν σε ένα άλλο κράτος να ψηφίζουν στις τοπικές αυτοδιοικητικές εκλογές, εφόσον τηρούσαν ορισμένες προϋποθέσεις. Όμως υπήρχε μία γραφειοκρατική διαδικασία, να ζητούνται, δηλαδή, έγγραφα ότι δεν είχαν αποστερηθεί του πολιτικού δικαιώματος, κάτι που καθιστούσε δύσκολη την όλη διαδικασία και αποθάρρυνε πάρα πολλούς Ευρωπαίους πολίτες να ασκήσουν το εκλογικό τους δικαίωμα.
Η παρούσα οδηγία ακριβώς σε αυτό το σημείο διευκολύνει τα πράγματα και αντικαθιστά την όλη γραφειοκρατική διαδικασία με μία –θα λέγαμε- υπεύθυνη δήλωση του Ευρωπαίου πολίτη ότι δεν έχει αποστερηθεί των πολιτικών του δικαιωμάτων και απομένει πλέον στο κράτος-μέλος αν έχει άλλα στοιχεία για να αποδείξει το αντίθετο. 
Άρα διευκολύνει την πρόσβαση στις εκλογικές διαδικασίες των Ευρωπαίων πολιτών. Είναι κάτι θετικό και θα έπρεπε να υπερψηφιστεί –και αυτό είναι αυτονόητο- απ’ όλη την Αίθουσα. Αν και σε αυτό το βασικό δεν μπορούμε να συμφωνήσουμε –εφόσον συμφωνούμε ότι είμαστε μέλη της Ευρωπαϊκής Ένωσης, συμφωνούμε να έχουμε όλοι το δικαίωμα να συμμετέχουμε στα κοινά- τότε τι θα πει ο πολίτης που μας παρακολουθεί; 
Κάποιοι λένε: «Μα, δεν έχουν δικαίωμα όλοι να συμμετέχουν». Αυτό είναι αληθές, αλλά να μην μπερδεύουμε τους Ευρωπαίους πολίτες με τους πολίτες τρίτων χωρών. Εκεί είναι μία άλλη διαδικασία. Αν και όποτε το αποφασίσει η ελληνική πολιτεία να το νομοθετήσει, θα δούμε με ποιες προϋποθέσεις θα γίνει. Αλλά είναι ένα πολύ λεπτό ζήτημα, γιατί η προηγούμενη νομική διαδικασία ακυρώθηκε από το Συμβούλιο της Επικρατείας, άρα υπάρχει ενδεχόμενο ακυρότητας της όλης διαδικασίας από μία πιθανή προσφυγή ενός πολίτη. Επομένως δεν μπορούμε να μείνουμε στο καθεστώς που ίσχυε με τον νόμο Ραγκούση. Αν θα πάμε σε ένα επόμενο καθεστώς, θα το συναποφασίσουμε. Τώρα όμως εδώ ψηφίζουμε μόνο για τους Ευρωπαίους πολίτες και πρέπει να συμφωνήσουμε τουλάχιστον σε αυτό.
Σε ό,τι αφορά την ψήφο γενικότερα των μεταναστών, θα ήθελα να πω ότι εγώ έχω ενστάσεις και για τις αυτοδιοικητικές εκλογές και για τις εθνικές εκλογές. Γιατί έχω ενστάσεις; Διότι είδαμε πώς παρεμβαίνουν χώρες γειτονικές στα εσωτερικά πολιτικά πράγματα της χώρας μας, μέσω της άσκησης του εκλογικού δικαιώματος από κάποιους πολίτες, τους οποίους επηρεάζουν ή μέσω θρησκεύματος ή μέσω εθνικότητας. Τι θέλετε; Κάποιες χώρες να αποκτήσουν δικαίωμα στην Ελλάδα, να έχουν δικό τους λόμπι στις δημοτικές αρχές, χωρίς να έχει προηγηθεί μία συμφωνία με τις χώρες αυτές; 
Επομένως δεν είναι τόσο απλό να πούμε ότι δίνουμε το δικαίωμα σε όλους όσοι ζουν στην Ελλάδα. Το μεγαλύτερο ποσοστό είναι μουσουλμάνοι. Το θέλουμε; Σε ποιον δήμο θα γραφτούν; Πώς θα επηρεάσουν τις ισορροπίες; Ξέρετε ότι οι δημοτικοί άρχοντες ασκούν μία πολιτική υπεύθυνη και εθνική πολλές φορές. Δεν θα επηρεάζεται μέσω της παρουσίας κάποιων δημοτικών συμβούλων που είναι από εθνότητες διαφορετικές και από θρήσκευμα άλλο; Έτσι απλά θα το περάσουμε αυτό; Δεν θα το περάσουμε. Θα το μελετήσουμε. 
Κατ’ αρχάς, δεν είμαστε αρνητικοί. Είμαστε όμως αρνητικοί σε επιμέρους διατάξεις, τις οποίες πρέπει να τις δούμε. Είπε ο φίλος μου, ο Γιάννης Κουράκος, ο οποίος έφυγε, ότι κάνει κοπτοραπτική ο Υπουργός και η Κυβέρνηση με τον νόμο για τις ευρωεκλογές. Μα, γιατί τόση πρεμούρα γι’ αυτό το θέμα; Γιατί φοβηθήκατε; Σας έχει πιάσει πανικός, επειδή θα αποφασίσει ο ελληνικός λαός ποιους θέλει να στείλει στο Ευρωκοινοβούλιο και όχι τα επιτελεία των Αρχηγών των κομμάτων; Αυτή είναι μία πρόοδος, ένα βήμα μπροστά προς την εμβάθυνση της δημοκρατίας και θα έπρεπε να το χειροκροτήσετε. 
Αντί να ορίζουν οι αρχηγοί των κομμάτων τους εκλεκτούς τους –εντός ή εκτός εισαγωγικών- θα ορίσει ο ελληνικός λαός, ποιοι θα τον εκπροσωπήσουν στο Ευρωκοινοβούλιο. Θα αποκτήσει άλλη ισχύ πλέον η ψήφος του ελληνικού λαού. Δεν θα ψηφίζει ένα απλό ψηφοδέλτιο που υποστηρίζεται από ένα κόμμα. Θα ψηφίσει τους ανθρώπους και θα λογοδοτούν αυτοί σε πολίτες πλέον, όχι σε Αρχηγούς των κομμάτων. Ούτε σ’ αυτό το θέμα δεν μπορούμε να συμφωνήσουμε; 
Λέτε ότι το φέρνουμε τρεις μήνες πριν από τις εκλογές. Ε, και; Τι αλλάζει; Λέτε ότι εμείς έχουμε έτοιμους υποψηφίους να τους κατεβάσουμε κι εσείς δεν έχετε; 
Η απόφαση του Πρωθυπουργού Αντώνη Σαμαρά, ο οποίος είπε ότι για τη Νέα Δημοκρατία θα ισχύει κομματικό ασυμβίβαστο, είναι τουλάχιστον γενναία. Αν κάποιος έχει την ιδιότητα του Βουλευτή, θα πρέπει να παραιτηθεί για να συμμετάσχει στις ευρωεκλογές. Άρα, μη φοβάστε ότι καταξιωμένα ονόματα του Κοινοβουλίου θα είναι συγχρόνως Βουλευτές και θα θέσουν υποψηφιότητα κι άρα οι πολίτες θα ψηφίσουν εμάς κι όχι εσάς. Θα κατεβάσουμε πολίτες που είναι καταξιωμένοι στην κοινωνία, στα επαγγέλματά τους που άσκησαν στις τοπικές κοινωνίες, στις οποίες δραστηριοποιούνται. Αυτούς θα καλέσουμε να εμπιστευτεί ο Έλληνας πολίτης. Κάντε κι εσείς το ίδιο.  
Ξέρετε ποια είναι η διαφορά; Η διαφορά είναι ότι εσείς αναζητείτε καταξιωμένα ονόματα που είναι προϊόντα φθαρμένα από προηγούμενα κόμματα, οι οποίοι σαν τα ποντίκια εγκατέλειψαν το σκάφος και ήρθαν τώρα στο δικό σας. Κι εσείς τα παρουσιάζετε ως μετεγγραφές ηχηρές. Αυτές οι ηχηρές μετεγγραφές δεν «περπατούν» στον κόσμο. Δυστυχώς, αυτό θα το δείτε και στις ευρωεκλογές. Θα πάρετε ακόμη μια φορά ένα μήνυμα ότι αυτή η Κυβέρνηση έχει πολύ χρόνο μπροστά της, έχει πολύ έργο κι ότι, με την εμπιστοσύνη του ελληνικού λαού, θα το ολοκληρώσει. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"82088"," Κι εμείς ευχαριστούμε. 
Τον λόγο έχει ο κύριος Υπουργός.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82089"," Ευχαριστώ, κύριε Πρόεδρε.
Κατ’ αρχάς, θα ήθελα να ευχαριστήσω το Σώμα για τη μεγάλη αποδοχή του σχεδίου. Θα ήθελα, όμως, να μιλήσω για κάποιες παρατηρήσεις που ακούστηκαν από συναδέλφους. 
Θα ξεκινήσω από το θέμα της τροπολογίας, η οποία –αν θέλετε- πήρε τον περισσότερο χρόνο από τη συζήτηση και στην επιτροπή, αλλά κι εδώ σήμερα, στην Ολομέλεια. 
Δεν υπάρχει καμμία εχθρότητα απέναντι στους μετανάστες. Αυτό το είπε ο εκπρόσωπος της Δημοκρατικής Αριστεράς. Κι αυτό φαίνεται –για να μην τα λέμε μόνο στα λόγια, κύριε συνάδελφε- με το νομοσχέδιο, το οποίο ήδη έχει έρθει, για το θέμα του Κώδικα Μετανάστευσης, όπου πραγματικά εκεί λύνονται θέματα κι αντιμετωπίζονται σοβαρά προβλήματα που υπήρχαν στο ζήτημα αυτό. 
Θέλω, όμως, να έρθω και σε κάποιες παρατηρήσεις του εισηγητή από την πλευρά του ΣΥΡΙΖΑ. Χαρακτηρίσατε εκπρόθεσμη την τροπολογία. Δεν ήταν εκπρόθεσμη, κύριε συνάδελφε. Το γνωρίζετε. Εμείς τη φέραμε την τροπολογία στην επιτροπή για να συζητηθεί. Από εκεί και πέρα στην Ολομέλεια είναι εμπρόθεσμη. Θέλαμε να τη φέρουμε την τροπολογία και στην επιτροπή, για να υπάρξει χώρος και χρόνος ώστε να μπορέσει να γίνει αυτή η συζήτηση. 
Περαιτέρω, μας κατηγορήσατε ότι έχουμε χάσει την ψυχραιμία μας, αναφερόμενος στο θέμα του σταυρού προτίμησης. Θα μου επιτρέψετε να πω δυο λόγια πάνω στο ζήτημα. Ακούστηκαν φράσεις οι οποίες δεν πρέπει να μπαίνουν μέσα σε αυτήν την Αίθουσα. Πρέπει σιγά-σιγά να τις απομακρύνουμε από τον πολιτικό μας δημόσιο λόγο, χωρίς αυτό να σημαίνει –προς Θεού!- ότι κάνω σε κάποιον παρατηρήσεις για τον δημόσιο λόγο του. 
Είπατε ότι η πρόταση της Κυβέρνησης για να υπάρξει σταυρός στην εκλογή Ευρωβουλευτών είναι έλλειψη σεβασμού στον ελληνικό λαό. Το ότι δίνουμε δηλαδή το δικαίωμα στον ελληνικό λαό να επιλέξει αυτούς που κρίνει ικανούς κι άξιους για να τον εκπροσωπήσουν στην Ευρωβουλή, μια Ευρωβουλή που θα παίξει σημαντικό ρόλο σε αποφάσεις για την καθημερινότητα όλων των Ευρωπαίων πολιτών και των Ελλήνων, το χαρακτηρίσατε έλλειψη σεβασμού. 
Μάλλον αντιλαμβάνομαι ότι έλλειψη ψυχραιμίας είναι, ότι ίσως εσείς είχατε μοιράσει τις θέσεις των Ευρωβουλευτών ανάμεσα στις συνιστώσες και τώρα κάπου «χάλασε η μανέστρα». Αφήστε τον ελληνικό λαό να εκφραστεί. Γιατί θα πρέπει τα κομματικά επιτελεία να είναι αυτά τα οποία θα καθορίζουν ποιους θέλει ο ελληνικός λαός; Αυτό είναι πρόοδος. Δεχθείτε ότι είναι πρόοδος και βήμα προς τα εμπρός. 
Να κάνουμε κριτική, όχι όμως άκριτη. Εγώ αντιλαμβάνομαι και τον ρόλο της Αντιπολίτευσης, που πρέπει να είναι σκληρή στις τοποθετήσεις της. Εγώ τα δέχομαι όλα. Αλλά σε θέματα που πάνε τα πράγματα μπροστά, νομίζω θα πρέπει όλοι να ομονοήσουμε. 
Ακούστηκε, επίσης, το θέμα της έλλειψης σοβαρότητας από τον εκπρόσωπο των Ανεξάρτητων Δημοκρατικών Βουλευτών για το ότι δεχτήκαμε μία παρατήρηση που έκανε ο Κοινοβουλευτικός Εκπρόσωπος του ΣΥΡΙΖΑ για το θέμα του πότε να αρχίζει η προεκλογική περίοδος. Πράγματι είχε δίκιο και είπατε ότι θα το δούμε και το φέραμε ως νομοτεχνική βελτίωση. Το ότι στις συζητήσεις που κάνουμε εδώ μέσα και στις παρατηρήσεις που γίνονται δεχόμαστε πράγματα και τα προωθούμε είναι έλλειψη σοβαρότητας και γονατογραφία, κύριε συνάδελφε;
Άρα, δηλαδή, στην όποια κριτική και στις όποιες παρατηρήσεις σας, εμείς θα πρέπει να λέμε άκριτα όχι. Δεν θα λέμε άκριτα όχι και καλό είναι να δεχόμαστε αυτές τις συζητήσεις κι αυτό που έχει σημασία είναι να μη μιλάμε και να μην κάνουμε άκριτη αντιπολίτευση. Εγώ δέχομαι και τις σκληρές παρατηρήσεις και τις σκληρές θέσεις. Αλλά από κει και πέρα η άκριτη και σκληρή αντιπολίτευση νομίζω ότι δεν έχει νόημα. Η πατρίδα είναι σε μια δύσκολη θέση και πρέπει όλοι να έχουμε κατά νου τον τελικό στόχο, να μπορέσει η πατρίδα να σταθεί στα πόδια της, να μπορέσει η πατρίδα να ξανασταθεί στο ύψος που της πρέπει και νομίζω προς τον στόχο αυτό όλοι συμφωνούμε. 
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΜΙΧΕΛΑΚΗΣ",323
"82090"," Κι εμείς ευχαριστούμε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82091"," Κύριε Πρόεδρε, μπορώ να έχω τον λόγο;","ΕΥΣΤΑΘΙΟΣ ΠΑΝΑΓΟΥΛΗΣ",388
"82092"," Κύριε Παναγούλη, έχει ζητήσει τον λόγο ο κ. Λαφαζάνης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82093"," Κι εγώ είχα ζητήσει τον λόγο, κύριε Πρόεδρε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82094"," Ας μιλήσει πρώτα ο κ. Παναγούλης.","ΠΑΝΑΓΙΩΤΗΣ ΛΑΦΑΖΑΝΗΣ",279
"82095"," Ένα λεπτό, κύριε Λαφαζάνη, από ό,τι βλέπω Κοινοβουλευτικός Εκπρόσωπος είστε εσείς. Ο κ. Παναγούλης είναι εισηγητής, δεν έχει τώρα το δικαίωμα. Προηγούνται οι Κοινοβουλευτικοί Εκπρόσωποι.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82096"," Κύριε Πρόεδρε, με συγχωρείτε, δεν ζητάει τον λόγο ως Κοινοβουλευτικός Εκπρόσωπος. Προφανώς υπάρχει ένα προσωπικό θέμα από την ομιλία του κυρίου Υπουργού.","ΠΑΝΑΓΙΩΤΗΣ ΛΑΦΑΖΑΝΗΣ",279
"82097"," Εσείς το ερμηνεύσατε έτσι. Εγώ δεν άκουσα να αναφερθεί κανένας στον αγαπητό κ. Παναγούλη. Έχει τον λόγο ως δικαιούται σαν εισηγητής. Προσωπικό δεν ακούστηκε τίποτα.
Να προηγηθεί, όμως, ο κ. Γιοβανόπουλος που ζητάει τον λόγο, κύριε Παναγούλη;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82098"," Παρακαλώ, ας μιλήσει ο κ. Παναγούλης.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82099"," Μου παραχωρεί τη σειρά του ο κ. Γιοβανόπουλος. Επί προσωπικού θα ήθελα να μιλήσω.","ΕΥΣΤΑΘΙΟΣ ΠΑΝΑΓΟΥΛΗΣ",388
"82100"," Δεν υπάρχει προσωπικό. Κύριε Παναγούλη, εσείς, με την εμπειρία που ξέρω ότι έχετε, πρέπει κι εμένα να με προφυλάσσετε. Εγώ έχω κανέναν λόγο να μην σας δώσω τον λόγο;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82101"," Αναφέρθηκε ο Υπουργός προσωπικά.","ΕΥΣΤΑΘΙΟΣ ΠΑΝΑΓΟΥΛΗΣ",388
"82102"," Μα, δεν ανεφέρθη προσωπικά. Εδώ ήμασταν.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82103"," Δώστε του το λόγο για να εξηγήσει.","ΖΩΗ ΚΩΝΣΤΑΝΤΟΠΟΥΛΟΥ",272
"82104","  Τέλος πάντων, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82105"," Θέλω να πω ότι παρανόησε ο κύριος Υπουργός. Δεν είπα εγώ ότι δεν είναι σεβασμός προς τον ελληνικό λαό ο σταυρός προτίμησης, που φέρνει τελευταία στιγμή η Νέα Δημοκρατία. Είπα ότι επί τριάντα τόσα χρόνια ήταν με λίστα και έφερε τον σταυρό προτίμησης μπροστά στον πανικό που έχει σήμερα η Κυβέρνηση, που δεν έβρισκε υποψηφίους ούτε το κόμμα της Νέας Δημοκρατίας, μετά τον τρίτο-τέταρτο υποψήφιο, ούτε το ΠΑΣΟΚ, που δεν θα έβρισκε ούτε τον δεύτερο υποψήφιο. Αυτό είπα. Αλλά αύριο επ’ αυτού θα αναφερθούμε εκτενέστατα.
Ευχαριστώ.","ΕΥΣΤΑΘΙΟΣ ΠΑΝΑΓΟΥΛΗΣ",388
"82106"," Κι εμείς ευχαριστούμε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82107"," Κύριε Πρόεδρε, συγγνώμη ένα λεπτό. 
Θα χαρώ, όταν θα έρθει προς ψήφιση, να δω τι θέση θα πάρετε. 
Όσο για το αν βρίσκουμε υποψηφίους ή όχι, κύριε Παναγούλη, αφήστε σε εμάς αυτά τα προβλήματα. Τα έχουμε λυμένα, πάντως.","ΙΩΑΝΝΗΣ ΜΙΧΕΛΑΚΗΣ",323
"82108"," Βρήκατε και περιφερειάρχη σήμερα, μετά από πολύ καιρό.","ΕΥΣΤΑΘΙΟΣ ΠΑΝΑΓΟΥΛΗΣ",388
"82109"," Ο κ. Γιοβανόπουλος έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82110"," Κύριε Υπουργέ, είναι πάρα πολύ σημαντική η στιγμή με την οποία δηλώνετε στη Βουλή ότι μπορεί αύριο το βράδυ, αν κατατεθεί στο ΦΕΚ το νομοσχέδιο, να αρχίσει η προεκλογική περίοδος. Αυτό σημαίνει ότι θα αρχίσει μία προεκλογική περίοδος σε εικοσιτέσσερις ώρες από τώρα, χωρίς να ξέρουμε τους όρους εκλογής, χωρίς να ξέρουμε αν είναι αληθή ή ψευδή τα δημοσιεύματα για περιφέρειες, χωρίς να ξέρουμε αν θα ισχύσουν αμέσως οι απαγορεύσεις για τις εμφανίσεις. 
Καταλαβαίνετε γιατί και η Βουλή και τα κόμματα, αν και μπορεί να συμφωνούμε κάποιοι με τον σταυρό –και συμφωνούμε και θα τα ακούσετε σε λίγο που θα τα πω- ζητούμε να μας δώσετε διευκρινίσεις. Δηλαδή ξεκινάει ένας αγώνας και τους όρους ακόμα δεν τους ξέρουμε. Γι’ αυτό εναντιωνόμαστε και γι’ αυτό θέλουμε διευκρινίσεις. 
Εγώ παρακαλώ πολύ, πριν παρουσιάσω την εισήγησή μου ως Κοινοβουλευτικός Εκπρόσωπος, να μας διευκρινίσετε αν ξεκινάει ένας προεκλογικός αγώνας με τους όρους του «παιχνιδιού» να μην έχουν οριστεί ακόμη. Αυτό θέλω να διευκρινίσετε, γιατί υπάρχουν άνθρωποι που ενδιαφέρονται με σοβαρότητα να ασχοληθούν με τις εκλογές. 
Ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82111"," Είναι εύλογο ερώτημα νομίζω το πότε θα ξεκινήσει η προεκλογική περίοδος και πώς θα ισχύσουν οι κανόνες.
Ορίστε, κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82112"," Κύριε συνάδελφε, δεν θα αντιδικήσουμε σε αυτό το θέμα, αλλά ξέρετε πολύ καλά ότι και η παρατήρηση του συναδέλφου από τον ΣΥΡΙΖΑ είχε να κάνει με την ασφάλεια και τη διαφάνεια. Από εκεί και πέρα, πράγματι μέσα στις επόμενες μέρες όλα αυτά τα οποία γνωρίζετε και είναι γνωστά θα έρθουν στη Βουλή και τότε θα δούμε και την τοποθέτησή σας.","ΙΩΑΝΝΗΣ ΜΙΧΕΛΑΚΗΣ",323
"82113"," Μετά την έναρξη του προεκλογικού αγώνα;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82114"," Όχι, κύριε συνάδελφε, όχι.","ΙΩΑΝΝΗΣ ΜΙΧΕΛΑΚΗΣ",323
"82115"," Ποιο είναι το θέμα τώρα; Δεν καταλαβαίνω!","ΣΟΦΙΑ ΒΟΥΛΤΕΨΗ",73
"82116"," Απ’ ό,τι βλέπω ζητά τον λόγο ο κ. Κουράκος. Ο Υπουργός μίλησε ήδη. Όπως ξέρετε, προηγούνται οι Κοινοβουλευτικοί Εκπρόσωποι.
Τον λόγο έχει ο κ. Λαφαζάνης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82117"," Ευχαριστώ, κύριε Πρόεδρε. 
Κύριε Υπουργέ, οι εκλογές για να κερδηθούν χρειάζονται ψήφους. Εσείς πάτε να τις κερδίσετε –που δεν τις κερδίζετε με τίποτα- με τεχνάσματα. Δεν γίνεται έτσι! Δεν μπορεί να κερδηθούν οι εκλογές με τεχνάσματα. Και βλέπουμε τα τεχνάσματα τα οποία χρησιμοποιείτε να είναι αλλεπάλληλα, το ένα μετά το άλλο. Παραβιάζετε και το Σύνταγμα και την κοινή λογική.
Κατ’ αρχάς, πήγατε και μεταθέσατε τον χρόνο των ευρωεκλογών. Πρώτα θα γίνει ο πρώτος γύρος των δημοτικών και περιφερειακών εκλογών και τη δεύτερη Κυριακή, με τον δεύτερο γύρο, οι ευρωεκλογές. Προφανώς, εξυπηρετείτε κάποιες κομματικές σκοπιμότητες, κάποιες φαντασιώσεις σας, ότι έτσι μπορεί να επηρεάσετε το εκλογικό αποτέλεσμα προς όφελός σας. Αυτό είναι λαθροχειρία! 
Δεν θα πετύχετε τίποτα από αυτά. Έτσι δείχνετε τον πανικό και το αδιέξοδό σας, αλλά και μια νοοτροπία, μια αντίληψη. Έρχεστε μετά από τόσα χρόνια, την τελευταία στιγμή, να αλλάξετε τον τρόπο εκλογής των Ευρωβουλευτών. Γιατί δεν το κάνατε τόσα χρόνια; Γιατί επί τόσον καιρό δεν ανοίγατε αυτήν τη συζήτηση, να πείτε τις απόψεις σας, να συζητηθούν και, εν πάση περιπτώσει, ό,τι είναι να γίνει να γίνει έγκαιρα και όχι μετά την έναρξη της προεκλογικής περιόδου; 
Γιατί δεν μας απαντάτε σε αυτό; Τώρα σας ήρθε η φαεινή ιδέα και ανακαλύψατε τον σταυρό και επομένως τον σεβασμό στον πολίτη, όπως μας λέτε; Δηλαδή, σε τόσες ευρωεκλογές που έγιναν χωρίς σταυρό, δεν υπήρχε σεβασμός στον πολίτη; Γίνονταν με έναν τρόπο περίεργο αυτές οι ευρωεκλογές; Γίνονταν από τα κομματικά, όπως είπατε περιφρονητικά, επιτελεία και με τις αρχηγικές κατευθύνσεις; 
Προφανώς ανακαλύψατε έναν νέο τρόπο εκλογής Ευρωβουλευτών, στο «και πέντε» περίπου των Ευρωεκλογών, που δεν τον ξέρουμε ακόμα –ακριτομυθίες ακούμε και κάποιες δικές σας δηλώσεις. Αυτό που ξέρουμε είναι ότι θέλετε να βάλετε τον σταυρό. Ανακαλύψατε λοιπόν αυτό τον τρόπο, διότι νομίζετε ότι θα εξυπηρετηθείτε κομματικά. Επίσης τον ανακαλύψατε όχι για να ανταποκριθείτε σε κάποιο αίτημα λαϊκό, δημοκρατικότερου τρόπου διεξαγωγής των ευρωεκλογών, αλλά για καθαρά κομματικούς λόγους, χωρίς καν να τον έχετε επεξεργασθεί, διότι είπατε για τον σταυρό και μετά ανακαλύψατε ότι δεν ξέρετε πόσους σταυρούς πρέπει να βάζουμε. Δεν ξέρετε επίσης εάν θα έχουμε περιφέρειες ή όχι. 
Αρχίσατε τις συζητήσεις, φέρατε μια τροπολογία επ’ αυτού και μετά την αποσύρατε, προκειμένου να προσθέσετε και τα άλλα μέτρα.","ΠΑΝΑΓΙΩΤΗΣ ΛΑΦΑΖΑΝΗΣ",279
"82118"," Δεν είχαμε φέρει τροπολογία, κύριε Λαφαζάνη!","ΙΩΑΝΝΗΣ ΜΙΧΕΛΑΚΗΣ",323
"82119"," Για το θέμα του σταυρού είχατε φέρει τροπολογία.","ΠΑΝΑΓΙΩΤΗΣ ΛΑΦΑΖΑΝΗΣ",279
"82120"," Για να είμαστε ακριβείς, δεν φέραμε ποτέ τροπολογία.","ΙΩΑΝΝΗΣ ΜΙΧΕΛΑΚΗΣ",323
"82121"," Είχατε φέρει τροποποίηση και το συζητούσατε, είχατε συζήτηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"82122"," Κύριε Λαφαζάνη, είπατε ότι φέραμε τροπολογία, αλλά δεν φέραμε ποτέ.","ΙΩΑΝΝΗΣ ΜΙΧΕΛΑΚΗΣ",323
"82123"," Ακριβώς, το είχατε υπό συζήτηση και το αποσύρατε.","ΠΑΝΑΓΙΩΤΗΣ ΛΑΦΑΖΑΝΗΣ",279
"82124"," Δηλαδή, αποσύραμε τη συζήτηση;","ΙΩΑΝΝΗΣ ΜΙΧΕΛΑΚΗΣ",323
"82125"," Η ουσία παραμένει η ιδία. Προσπαθήσατε να φέρετε κάτι και μετά ανακαλύψατε στη βιασύνη σας ότι χρειάζονται και άλλα πράγματα, άρα περισσότερη επεξεργασία. Ξεκινήσατε την επεξεργασία. Δεν ξέρω αν έχετε καταλήξει ακόμα και τι θέλετε να κάνετε. Το μαγειρεύετε από εδώ, το ψάχνετε από εκεί. 
Ο μόνος στόχος σας είναι το πώς θα εξυπηρετήσετε μέσα από τον τρόπο εκλογής κομματικές εκλογικές σκοπιμότητες. Βεβαίως, ο κόπος σας είναι μάταιος, διότι, όπως σας είπα, οι εκλογές το πρώτο που χρειάζονται είναι ψήφοι. Τα τεχνάσματα δεν μπορούν να διασώσουν κόμματα τα οποία δεν έχουν ψήφους. Εσείς επιχειρείτε μέσω τεχνασμάτων να διασωθείτε. 
Όσον αφορά το σταυρό τον οποίο εκθειάσατε -και μάλιστα μιλώντας περιφρονητικά για κομματικά επιτελεία, για κόμματα κ.λπ.- ο σταυρός δεν σημαίνει κατ’ ανάγκη το τέλειο σύστημα, με το οποίο ο πολίτης υποτίθεται ότι βρίσκει τον τρόπο να εκλέγει οποιονδήποτε θα τον εκπροσωπήσει. Δεν είναι το τέλειο σύστημα, διότι έτσι καταρρακώνετε όλες τις προηγούμενες Ευρωεκλογές. 
Όμως, εν πάση περιπτώσει, το σταυρό τον επιχειρείτε τώρα διότι το πρόβλημά σας είναι να συγκροτήσετε έναν εκλογικό μηχανισμό μέσα από τους υποψηφίους. Αυτό είναι το πρόβλημα το οποίο θέλετε να επιλύσετε. Βεβαίως, θέλετε να βοηθήσετε και τους συνεταίρους σας, οι οποίοι είναι δύσκολο να συγκροτήσουν ένα ευρωψηφοδέλτιο. Πολύ σωστά το είπε ο Στάθης Παναγούλης. Ποιος μπαίνει σε ένα ευρωψηφοδέλτιο, όταν ξέρει εκ των προτέρων ότι δεν πρόκειται να έχει καμμία ελπίδα να εκλεγεί; Δώσατε το σταυρό, λοιπόν, για να δώσετε φρούδες ελπίδες σε υποψηφίους. Εντάξει! Όμως, αυτό δεν σημαίνει ότι κάνετε ένα μεγάλο δημοκρατικό –ποιοτικό υποτίθεται- άλμα. 
Όσον αφορά εμάς, ξέρετε πολύ καλά τη διαδικασία που ακολουθούμε παγίως για την ανάδειξη της σειράς των υποψηφίων Ευρωβουλευτών. Η διαδικασία αυτή, στην οποία αναφερθήκατε περιφρονητικά, δεν είναι διαδικασία συνιστωσών. Έχετε βρει ένα παραμύθι και συνεχώς το πιπιλίζετε, «οι συνιστώσες, οι συνιστώσες και τα λοιπά». Με αυτήν την έννοια που μιλάτε, οι περισσότερες συνιστώσες είναι στο κόμμα σας και στο κόμμα του ΠΑΣΟΚ. Όμως, εγώ δεν μπαίνω στα εσωτερικά σας ούτε με ενδιαφέρει. Με ενδιαφέρει μάλλον, αλλά δεν είναι και ένα θέμα που μπορώ εγώ να το σχολιάζω από τη Βουλή. 
Εν πάση περιπτώσει, εμείς ξέρετε πώς ψηφίζουμε, πώς βάζουμε τη σειρά των υποψηφίων. Το κάνουμε με εσωτερική καθολική ψηφοφορία όλων των μελών μας. Ψηφίζουμε, στήνουμε κάλπες σε όλη την Ελλάδα. Όσοι είναι παλαιότερα μέλη του Συνασπισμού και μετέπειτα του ΣΥΡΙΖΑ ψηφίζουν και καθορίζουν τα μέλη, τη σειρά των υποψηφίων. Είναι ένας δημοκρατικότατος τρόπος λειτουργίας ενός κόμματος. 
Ξέρετε ότι τη δημοκρατία την τηρούμε στο κόμμα μας. Βεβαίως, προσπαθείτε να εκμεταλλευτείτε ακόμα και τη δημοκρατία που έχουμε, χωρίς να καταλαβαίνετε ότι αυτό αποτελεί για εμάς όχι αχίλλειο πτέρνα, αλλά προωθητική δύναμη, για να μπορούμε να επιτελούμε καλύτερα το ρόλο μας ως πολιτική δύναμη. 
Τελειώνω με το θέμα της ψήφου των μεταναστών, των ομογενών και πολιτών που είναι από χώρες της ΕΖΕΣ. Έχετε άδικο, διότι υπήρχαν δυνατότητες -έστω και την τελευταία στιγμή που επιχειρείτε να παρέμβετε νομοθετικά σε αυτό το θέμα- να προχωρήσετε και να παραχωρήσετε αυτό το δικαίωμα της ψήφου, όπως το όριζε ο προηγούμενος νόμος, χωρίς να έχουμε ιδιαίτερα προβλήματα με το Συμβούλιο της Επικρατείας. 
Όπως ξέρετε, για την τοπική αυτοδιοίκηση το Σύνταγμα δεν κάνει ρητή αναφορά σε Έλληνες πολίτες. Όπως καταλαβαίνετε –νομίζω ότι το καταλαβαίνετε και εσείς- είναι αυτονόητο το δικαίωμα να ψηφίζουν άνθρωποι, πολίτες που είναι χρόνια εδώ σε αυτήν τη χώρα, κατοικούν σε αυτήν τη χώρα και είναι μετανάστες ή ομογενείς, πολίτες που έχουν κάρτα ομογενούς σε αυτήν τη χώρα και έχουν όλα τα αποδεικτικά στοιχεία ότι είναι ομογενείς.
Δεν είναι δυνατόν να πληρώνουν φόρους και τέλη, να τελούν όλες τις υποχρεώσεις τους ως κάτοικοι μιας πόλης και μάλιστα τις υποχρεώσεις εκείνες οι οποίες έχουν κόστος γι’ αυτούς και να μην τους δίνετε το δικαίωμα να επηρεάζουν και τη ζωή της πόλης. Αυτό είναι άδικο, όπως καταλαβαίνετε. Μπορούσε αυτό το θέμα να λυθεί χωρίς να έχουμε παράκαμψη και του Συμβουλίου της Επικρατείας. 
Σε αυτήν τη διάταξη που φέρατε είμαστε αντίθετοι. Δεν θα την ψηφίσουμε. Είναι προφανές ότι θα καταψηφίσουμε τη διάταξη, παρ’ ότι θεωρούμε θετικό το βήμα που γίνεται με το άλλο νομοσχέδιο, το οποίο εφαρμόζει βεβαίως και μία κοινοτική οδηγία και η ψήφος μας επ’ αυτού θα είναι θετική.","ΠΑΝΑΓΙΩΤΗΣ ΛΑΦΑΖΑΝΗΣ",279
"82126"," Ευχαριστούμε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82127"," Κύριε Πρόεδρε, θα ήθελα τον λόγο παρακαλώ.","ΙΩΑΝΝΗΣ ΜΙΧΕΛΑΚΗΣ",323
"82128","  Ορίστε, κύριε Υπουργέ, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82129"," Μίλησε ο Εκπρόσωπος του ΣΥΡΙΖΑ για πανικό και αδιέξοδο. Εγώ θα προσθέσω και αμηχανία, επιστρέφοντας αυτούς τους χαρακτηρισμούς.
Αυτό που δεν έχω ακούσει είναι να τοποθετηθείτε καθαρά. Είστε κατά ή υπέρ του σταυρού; Συνάδελφοί σας, ο κ. Παπαδημούλης συγκεκριμένα, από το 2008 ή 2009, αν θυμάμαι καλά, είχε τοποθετηθεί ανοιχτά υπέρ αυτού. Το κάναμε τώρα και κακώς δεν το είχαμε κάνει νωρίτερα. Έγινε όμως τώρα και αντί να σταθείτε θετικά, αρχίζετε και κάνετε μία κριτική, εκθειάζοντας τη δική σας εσωκομματική δημοκρατία. Δηλαδή θεωρείτε καλύτερη την όποια εσωκομματική διαδικασία, όσο δημοκρατική κι αν είναι αυτή, και όχι την απλή και ανόθευτη έκφραση του λαού να αποφασίζει μόνος του με τι ψηφίζει. 
Τι είναι καλύτερο; Να ψηφίζει ο κόσμος ποιους θέλει ή να αποφασίζουν τα κομματικά επιτελεία; Και δεν τα αναφέρω με κακό τρόπο, κύριε Λαφαζάνη. Απλώς, εχθρός του καλού είναι το καλύτερο. Και αναφερθήκατε και στην εσωκομματική διαδικασία. Ο δικός μας Πρόεδρος, σας θυμίζω, έχει εκλεγεί με ανοιχτή διαδικασία στην κοινωνία. Δεν θυμάμαι το ίδιο να έγινε με εσάς, μιας και μιλάτε. Δεν το αμφισβητώ, απλώς σας λέω κάτι που μπορεί να βελτιώσει τις διαδικασίες σας. 
Ξεκάθαρα θα πρέπει να πάρετε μία απόφαση. Είστε υπέρ ή κατά στο να μπορεί ο κόσμος μόνος του να αποφασίζει, ακόμη και στο δικό σας χώρο, ποιοι είναι ικανοί και άξιοι να τον εκπροσωπήσουν στην Ευρωβουλή; Είστε εσείς δηλαδή πιο ικανός και άξιος, όπως και τα υπόλοιπα κομματικά σας στελέχη, να κρίνετε τη βούληση του ελληνικού λαού και όχι ο ίδιος ο ελληνικός λαός; 
Είπατε -αυτό δεν το κατάλαβα καλά, για να είμαι ειλικρινής, το έχω ακούσει και από άλλους συναδέλφους σας- ότι τέλος πάντων και ο σταυρός προτίμησης δεν είναι και ό,τι καλύτερο. Μήπως ετοιμάζεστε να φέρετε κατάργηση του σταυρού προτίμησης ακόμη και στις εθνικές εκλογές; Να μας το πείτε, κύριε Λαφαζάνη. 
Αν θεωρείτε καλύτερο να αποφασίζουν τα κόμματα από μόνα τους ως διαδικασία για το ποιοι είναι ικανοί και άξιοι να βρίσκονται σε αυτήν την Αίθουσα, πείτε το ανοιχτά, γιατί ακούω πολλά λόγια αμφισβήτησης για τον σταυρό προτίμησης. Θέλετε να αφαιρέσετε το δικαίωμα από το λαό να αποφασίζει ποιοι είναι ικανοί και άξιοι και από το χώρο της Αριστεράς και από το δικό σας χώρο; Πρέπει να τοποθετηθείτε ξεκάθαρα. 
Αν θέλετε, το «πανικός, αδιέξοδο και αμηχανία» το είπα για τον εξής λόγο. Διότι, αφού αυτό το πράγμα δεν είναι καλό, κατά πως το λέτε, και αφού είναι κόλπο και τερτίπι, τι φοβάστε τότε, κύριε Λαφαζάνη; Απλώς αυτό που δεν καταλαβαίνετε ή μάλλον το καταλαβαίνετε, αλλά δεν θέλετε να το ομολογήσετε είναι ότι κάνοντας αλλαγές και στην προκειμένη περίπτωση, ο λαός αντιλαμβάνεται ποιος κάνει έργο, ποιος προσπαθεί να πάει τη χώρα παραπέρα, πιο μπροστά, για να μπορέσουμε επιτέλους να κάνουμε αυτά τα οποία πρέπει να κάνουμε. Γιατί, ξέρετε, η κρίση δεν είναι μόνο οικονομική, αλλά και θεσμική και ξεκινάει, αν θέλετε, κι από αυτά τα απλά. 
Ευχαριστώ, κύριε Πρόεδρε.","ΙΩΑΝΝΗΣ ΜΙΧΕΛΑΚΗΣ",323
"82130"," Κι εμείς ευχαριστούμε.
Κύριε Υπουργέ, καλό είναι να τα μαζεύετε όλα, για να απαντήσετε  στο τέλος, επειδή έχουμε μπει ήδη στη διαδικασία ομιλιών των Κοινοβουλευτικών Εκπροσώπων.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82131"," Κύριε Πρόεδρε, θα ήθελα τον λόγο.","ΙΩΑΝΝΗΣ ΚΟΥΡΑΚΟΣ",250
"82132"," Ναι, κύριε Κουράκο, αλλά Κοινοβουλευτικός Εκπρόσωπος είναι ο κ. Γιοβανόπουλος και όχι εσείς.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82133"," Είμαστε -σας θυμίζω- σε άλλες παρατάξεις, κύριε Πρόεδρε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82134"," Από ό,τι βλέπω, δεν μας φέρατε χαρτί ότι έχετε οριστεί Κοινοβουλευτικός Εκπρόσωπος, κύριε Κουράκο…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82135"," Θα σας το στείλουν.","ΙΩΑΝΝΗΣ ΚΟΥΡΑΚΟΣ",250
"82136"," Παρακαλώ να μας το στείλουν.
Ορίστε, έχετε τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82137"," Κύριε Πρόεδρε, προηγουμένως όταν μίλησα, είπα ότι δεν είναι σοβαρή η Κυβέρνηση. Το εννοούσα και το εννοώ και τώρα. Εάν με τερτίπια με το σταυρό η Κυβέρνηση νομίζει ότι μπορεί να δημιουργεί σύγχυση στα πολιτικά κόμματα, βεβαίως τη δημιούργησε.
Εγώ είμαι από αυτούς που είναι υπέρ του σταυρού προτίμησης. Εάν ήθελε να δημιουργήσει τη σύγχυση στους πολιτικούς Αρχηγούς των κομμάτων που είχαν δεσμευθεί σε διάφορους Ευρωβουλευτές με τη λίστα, τη δημιούργησε. Όμως, αυτό είναι το ζητούμενο; Αυτή είναι η «πονηριά», αν θέλετε, της Κυβέρνησης; Μπορεί να μας απαντήσει ο κύριος Υπουργός ποιο είναι το πλαίσιο στο οποίο θα μπουν οι Ευρωεκλογές;
Διέρρεαν τόσες μέρες ότι θα είναι διάφορες περιφέρειες, ότι θα γίνει κατανομή. Χθες ανακοίνωσαν ότι θα είναι μια ενιαία περιφέρεια όλη η Ελλάδα. Ερωτώ τον κύριο Υπουργό: Μήπως το νομοσχέδιο για τις εθνικές εκλογές ή, αν θέλετε, οι σκέψεις της Κυβέρνησης δεν ήταν να μειωθούν οι μεγάλες εκλογικές περιφέρειες, έτσι ώστε να αποφευχθεί η διαπλοκή;
Γιατί, λοιπόν, τώρα έρχεται και «ποιεί την νήσσαν» η Κυβέρνηση; Κάνει μία ενιαία εκλογική περιφέρεια όλη την Ελλάδα. Ερωτώ εγώ το εξής: Η διαπλοκή δεν θα έχει άμεσο αποτέλεσμα ως προς τις υποψηφιότητες, στα δέκα εκατομμύρια Έλληνες που θα ψηφίσουν; Ποιοι θα βγουν; Αυτοί που θα είναι οι αρεστοί των Μέσων Επικοινωνίας. Περί αυτού πρόκειται. Έχει παραδοθεί το πολιτικό σύστημα στη διαπλοκή. Τώρα παραδίδουμε και τους Ευρωβουλευτές στη διαπλοκή. Περί αυτού πρόκειται.
Κύριε Υπουργέ, ανοίξατε τον ασκό του Αιόλου, γιατί οι Ευρωβουλευτές του κόμματός σας που θα εκλεγούν, μετά την ήττα των Ευρωεκλογών που θα υποστείτε, θα είναι οι πρώτοι που θα σας αμφισβητήσουν, γιατί θα έχουν πάρει χιλιάδες σταυρούς. Να με θυμηθείτε από αυτήν τη θέση που σας το λέω: Μην ξεχνάτε ότι κάνετε πολύ ισχυρούς Ευρωβουλευτές, που θα αμφισβητήσουν και τις ηγεσίες των κομμάτων. Ανοίξατε τον ασκό του Αιόλου. Θα το λουστείτε κιόλας!","ΙΩΑΝΝΗΣ ΚΟΥΡΑΚΟΣ",250
"82138"," Ευχαριστούμε.
Ο κ. Τσούκαλης έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82139"," Ευχαριστώ, κύριε Πρόεδρε.
Κύριε Υπουργέ, με το να χαρακτηρίζετε οποιαδήποτε τοποθέτηση έναντι της πρόθεσής σας για καθιέρωση σταυρού προτίμησης στις Ευρωεκλογές ως αντιδημοκρατική αντίληψη νομίζω ότι κάνετε λάθος.
Θα ήθελα να δηλώσω εξαρχής ότι η Δημοκρατική Αριστερά επί της ουσίας δεν έχει αντίρρηση για το σταυρό προτίμησης. Όμως, ξέρετε, η τοποθέτησή μας έναντι της δικής σας πρωτοβουλίας περιλαμβάνει και το σκεπτικό ή, αν θέλετε, το υπόβαθρο πάνω στο οποίο στηρίζεται η συγκεκριμένη πρότασή σας. Θα μου επιτρέψετε να σας πω ότι δεν είναι αθώα η πρωτοβουλία αυτήν την οποία αναλάβατε παραμονές των εκλογών.
Θέλω να γίνω σαφέστερος. Σταυρός προτίμησης προβλέπεται και σε άλλες χώρες της Ευρώπης και το γνωρίζετε πολύ καλά. Γνωρίζετε, όμως, πάρα πολύ καλά ότι ο σταυρός προτίμησης σε αυτές τις χώρες συνοδεύεται με μία ολόκληρη διαδικασία κατάρτισης ψηφοδελτίων εγκαίρως, μήνες πριν, ούτως ώστε να υπάρχει και η δυνατότητα όσων εμπλέκονται σε αυτήν τη διαδικασία, στοιχειωδώς να καταθέσουν την άποψή τους για το ευρωπαϊκό όραμα, έτσι όπως οι ίδιοι αλλά και τα κόμματά τους το αντιλαμβάνονται.
Θέλω να μου πείτε κάτι. Εσείς πιστεύετε ότι μέσα στις επόμενες ογδόντα ημέρες υπάρχει περίπτωση να γίνει πραγματικά μία ουσιαστική συζήτηση πάνω στο επίδικο, πάνω στο μεγάλο διακύβευμα σε σχέση με την Ευρώπη που ο καθένας –από τους υποψηφίους και όχι από τα κόμματα- οραματίζεται και ονειρεύεται;
Δεύτερον, μέχρι τώρα μέσα από τις διαδικασίες που ακολουθούσαν τα κόμματα, είτε με τις επιλογές των Αρχηγών, είτε μέσω ενός στενού επιτελείου των κομμάτων, είτε μέσω εσωκομματικών δημοκρατικών διαδικασιών, γινόταν και ένας χωροταξικός καταμερισμός, μία κατανομή σε επίπεδο χώρας, ούτως ώστε να εκπροσωπείται και αυτό που λέμε «αποκεντρωμένη Ευρώπη» στα κέντρα λήψης των αποφάσεων της Ευρωπαϊκής Ένωσης. Είχαμε και κρητικό Ευρωβουλευτή και Βουλευτή από τη Θεσσαλονίκη. Είχαμε και Βουλευτές από την περιφέρεια που μετέφεραν –αν θέλετε- και τον παλμό της ξεχασμένης Ελλάδας στην Ευρώπη, με τον τρόπο που ο καθένας το αντιλαμβανόταν.
Πιστεύετε, αλήθεια, ότι με το σταυρό προτίμησης τώρα, έτσι όπως θεσπίζεται, υπάρχει περίπτωση κάποιος –εκτός από το λεκανοπέδιο Αττικής- να εκλεγεί; Αν, μάλιστα, θεωρείτε ότι αυτή η προοπτική είναι προς την κατεύθυνση της πλουραλιστικής εκπροσώπησης της χώρας μας στα ευρωπαϊκά όργανα και της έκφρασης όλων των απόψεων, έχω την εντύπωση ότι κάνετε λάθος. Στέκομαι εδώ και δεν επεκτείνομαι περαιτέρω. 
Θα τοποθετηθώ επ’ ολίγον στην τροπολογία που απασχόλησε όλη τη συζήτηση, δηλαδή την τροπολογία για την ψήφο των μεταναστών.
Κύριε Υπουργέ, η συζήτηση σ’ αυτήν εδώ την Αίθουσα και, βέβαια, κατ’ επέκταση στα Μέσα Ενημέρωσης, είναι κυρίως πολιτική, παρά νομική, γιατί δεν νομίζω ότι θα βρεθεί κάποιος ο οποίος θα πει ότι μπορεί να παραβλέψει μία απόφαση της Ολομελείας του Αρείου Πάγου, η οποία ελήφθη έστω και με μειοψηφία. Αυτό ισχύει ιδίως σ’ αυτήν εδώ την Αίθουσα που εκπροσωπεί μία άλλη πολιτειακή εξουσία, ένα άλλο πολιτειακό όργανο. Επειδή, μάλιστα, σεβόμαστε κι εμείς την αρχή της διάκρισης των εξουσιών –όπως τη σέβονται οι περισσότεροι τουλάχιστον- δεν μπορούμε να την αξιολογήσουμε. Μπορούμε να πούμε γενικώς ότι συμφωνούμε με την άποψη της μειοψηφίας, αλλά αυτό θεωρείται δεδομένο. Πολιτική είναι η συζήτηση, δηλαδή επί του πολιτικού. 
Θέλω να είμαι επίσης σαφής εδώ. Την περασμένη εβδομάδα είχαμε μία πολύ ενδιαφέρουσα ανταλλαγή απόψεων με τον κ. Αθανασίου, γιατί αυτό το θέμα απασχόλησε την Αίθουσα και την προηγούμενη εβδομάδα. Του έθεσα, λοιπόν, τη μεγάλη εκκρεμότητα, την οποία δεν μπορείτε να αντιπαρέλθετε, λέγοντας απλώς και μόνο ότι πρέπει να προσαρμοστούμε στην απόφαση του Συμβουλίου της Επικρατείας. Ποια είναι, λοιπόν, αυτή η μεγάλη εκκρεμότητα; Από το Μάρτιο του 2013 ουσιαστικά –και όχι τυπικά- η χώρα στερείται πλαισίου απονομής ιθαγένειας, με μία απλή εγκύκλιο του κ. Αθανασίου. 
Ο κ. Αθανασίου, πριν ακόμα δημοσιευτεί η απόφαση του Συμβουλίου της Επικρατείας, έστειλε μία εγκύκλιο, η οποία, κύριε Υπουργέ, δεν ανέστειλε –δεν «πάγωσε», κατά το κοινώς λεγόμενο- τη διαδικασία μόνο επί των επίμαχων άρθρων που κρίθηκαν αντισυνταγματικά, αλλά «πάγωσε» ουσιαστικά όλη τη διαδικασία απονομής ιθαγένειας, ακόμα και διά της πολιτογραφήσεως, με αποτέλεσμα εκατοντάδες –για να μην πω χιλιάδες- αλλοδαποί που είχαν ουσιαστικά περάσει όλη τη διαδικασία και είχαν φθάσει μέχρι και την ορκωμοσία, να είναι εγκλωβισμένοι και να μην έχει απονεμηθεί καμμία ιθαγένεια, να μην έχει γίνει καμμία πολιτογράφηση. 
Αυτή, λοιπόν, είναι η μεγάλη εκκρεμότητα και η απάντηση πρέπει να είναι συγκεκριμένη, επειδή είστε και ο αρμόδιος Υπουργός. Γιατί από το Μάρτιο του 2013 μέχρι σήμερα δεν έχει έρθει, όπως είχε υποσχεθεί ο τότε Υπουργός –και βεβαίως, στη συνέχεια και η Κυβέρνηση- ο νέος νόμος, ο συγκεκριμένος, που αφορά την ιθαγένεια;
Επεκτείνω το ερώτημα. Γιατί η συγκεκριμένη διάταξη να μη συμπεριλαμβάνεται στην ολοκληρωμένη πρόταση για την αναδιάρθρωση του ν.3838 και έρχεται μόνο η συγκεκριμένη τροπολογία; 
Εμείς έχουμε καταθέσει μια τροπολογία, την οποία θεωρούμε πλήρως τεκμηριωμένη, που στηρίζεται στα πορίσματα του Συμβουλίου της Επικρατείας. Θα έρθει προς συζήτηση στο νομοσχέδιο για την ιθαγένεια, για τον κώδικα για τους μετανάστες. Όμως, αυτή είναι μια πολύ μεγάλη εκκρεμότητα. 
Δεύτερον. Ήταν ανάγκη να έρθει η συγκεκριμένη τροπολογία; Δηλαδή, αν δεν ερχόταν η τροπολογία αυτή, θα παραβιάζαμε την απόφαση του Συμβουλίου της Επικρατείας; 
Το μεγάλο ζητούμενο ήταν να μην ψηφίσουν οι αλλοδαποί στις επόμενες εκλογές. Αυτό ήταν. Και ξέρετε, έχει μεγάλη συμβολική σημασία στο τι απόφαση παίρνει η Κυβέρνηση επί του ζητήματος αυτού. 
Είναι γνωστό -κατατέθηκε και στη συζήτηση στην επιτροπή- ότι οι αλλοδαποί στις προηγούμενες εκλογές ψήφισαν με ειδικούς καταλόγους που συνέτασσαν οι οργανισμοί τοπικής αυτοδιοίκησης, οι οποίοι επικυρώνονταν από το Υπουργείο Εσωτερικών. Αρκούσε απλώς και μόνο μία επικύρωση των συγκεκριμένων καταλόγων από το Υπουργείο Εσωτερικών.
Θα μου πείτε. «αυτό δεν συνεπάγεται το ίδιο αποτέλεσμα, δηλαδή το να μην ψηφίσουν;». Συνεπάγεται το ίδιο αποτέλεσμα, όμως έχει μια έντονα συμβολική σημασία με την έννοια ότι η πολιτική ηγεσία, το πολιτικό σύστημα, η Βουλή στέλνει ένα μήνυμα: Εμείς αυτό το συγκεκριμένο το θέλουμε, τοποθετούμαστε θετικά επί της ψήφου των μεταναστών και επιφυλασσόμαστε στην επόμενη αναθεώρηση του Συντάγματος το συγκεκριμένο θέμα να το διευκρινίσουμε περαιτέρω. Διότι συνταγματικά έχει διευκρινιστεί και το 2001, στην τότε αναθεώρηση και το 2006 στη δεύτερη αναθεώρηση.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή) 
Για να μην καθυστερήσω περαιτέρω, τελειώνοντας, κύριε Υπουργέ, κυρίες και κύριοι συνάδελφοι, θέλω να αναφερθώ σε μία τελευταία δημοσκόπηση η οποία διενεργήθηκε επ’ ευκαιρία των δημοτικών εκλογών στην Αθήνα. Εκεί, λοιπόν, υπήρχε ένα πάρα πολύ ενδιαφέρον ερώτημα, το οποίο είναι και χαρακτηριστικό της ιδεολογικοπολιτικής διαστρωμάτωσης της ελληνικής κοινωνίας. Αυτό θα πρέπει να το λάβουμε πάρα πολύ σοβαρά υπ’ όψιν στο πλαίσιο της αντιμετώπισης -αν θέλετε- του φασιστικού φαινομένου και της κατάσταση που επικρατεί στην κοινωνία. 
Ένα ερώτημα, λοιπόν, το οποίο τέθηκε ήταν το εξής. Το Συμβούλιο της Επικρατείας αποφάσισε ότι η συμμετοχή των μεταναστών στις εκλογές της τοπικής αυτοδιοίκησης είναι αντισυνταγματική. Νομίζετε ότι θα έπρεπε να βρεθεί κάποιος τρόπος ώστε να μπορούν να ψηφίζουν οι μετανάστες ή ότι πρέπει να απαγορευτεί η συμμετοχή τους;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω με αυτό, κύριε Πρόεδρε.
Η απάντηση σε ποσοστό 52% ήταν ναι, ότι, δηλαδή, πρέπει να βρεθεί τρόπος να ψηφίζουν και σε ποσοστό 41% ήταν όχι. Ήταν πραγματικά μία ένδειξη, ένα στοιχείο από τα πλέον ελπιδοφόρα και από αυτά τα οποία προκάλεσαν σε κάποιους από εμάς ιδιαίτερη αισιοδοξία για την κατάσταση που επικρατεί στην κοινωνία. 
Μάλιστα, με πολύ μεγάλο ενδιαφέρον βλέπω ότι ακόμα και μεταξύ των ψηφοφόρων της Νέας Δημοκρατίας ένα 38% στηρίζει αυτήν την άποψη. Εκεί που δεν υπάρχει ούτε 1% υπέρ είναι μεταξύ των ψηφοφόρων της Χρυσής Αυγής. 
Αυτό το λέω, κύριε Υπουργέ, γιατί μέσα στο πλαίσιο της αντιμετώπισης της τεράστιας κοινωνικής κρίσης, πρέπει να επιλέξουμε με ποια κατηγορία της κοινωνίας πρέπει να συμπορευτούμε. Και πρέπει να συμπορευτούμε, προφανώς, με αυτό το τμήμα της κοινωνίας που ακόμα αντιστέκεται στην κατάρρευση των αξιών και, βεβαίως, όλων των κεκτημένων της Ευρώπης και του ελληνικού πολιτισμού.
Ευχαριστώ πολύ, κύριε Πρόεδρε.","ΝΙΚΟΛΑΟΣ ΤΣΟΥΚΑΛΗΣ",520
"82140"," Κι εμείς ευχαριστούμε.
Τον λόγο έχει ο κ. Γιοβανόπουλος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82141"," Ευχαριστώ, κύριε Πρόεδρε. 
Κυρίες και κύριοι συνάδελφοι, συζητάμε σε μία πολύ συγκεκριμένη συγκυρία την εναρμόνιση και τη συμμόρφωση στην ουσία της ελληνικής πολιτείας με όσα απεφάνθη τελικά το Συμβούλιο της Επικρατείας, σχετικά με το ότι δεν μπορούν οι αλλοδαποί να έχουν ψήφο στις δημοτικές εκλογές. Προσπάθησα, λοιπόν, να ανατρέξω στις ομιλίες της τότε εποχής Ραγκούση και διαπίστωσα με τι λάβρο τρόπο μάς έλεγαν τότε οι εισηγητές σε τούτη εδώ την Αίθουσα ότι πρόκειται για ένα χαρισματικό και δημοκρατικό τρόπο, ότι αυτή είναι η λύση και ότι έτσι η πολυπολιτισμικότητα ανακτάται και μπορεί να προχωρήσει πλέον σύγχρονα και ομότροπα. Εμείς λοιπόν, κύριε Υπουργέ, συμφωνούμε όλο αυτό να καταργηθεί, γιατί πάντα ο νόμος εκφράζει χρόνο, τόπο και τρόπο. Πάντα! 
Με αυτήν την έννοια λοιπόν και βλέποντας τη συγκυρία του μεταναστευτικού ρεύματος στην Ελλάδα, από την Ελλάδα στην Ευρώπη, από τη βόρεια Αφρική και γενικά από τους λαούς που ξέρετε ότι κάποτε είχαν ένα πρόβλημα και ο οικονομικός μοχλός ήταν εκείνος που έστελνε αστυφυλικά τον κόσμο στην Αθήνα από τις περιφέρειες και τις επαρχίες, διαπιστώνουμε ότι τώρα ο οικονομικός μοχλός στέλνει τους πληθυσμούς να αναζητήσουν σώνει και καλά κάπου αλλού ένα καλύτερο μέλλον. Αναγκάζει τα παιδιά μας, τα οποία είναι σπουδαγμένα στην Ελλάδα με κόπο, έχοντας σπίτια και περιουσίες μέσα από τις προσπάθειες των γονιών τους, να φύγουν. Καταλαβαίνουμε, λοιπόν, τι σημαίνει μεταναστευτικό ζήτημα. Και το καταλαβαίνουμε με την έννοια ότι πάντα υπάρχουν διπλές αναγνώσεις. 
Κοιτάξτε, κυρίες και κύριοι συνάδελφοι. Στην ιστορική καμπή, στον άξονα του χρόνου, υπάρχει ένα σημείο, ένα ρήγμα, που λέγεται «Γαλλική Επανάσταση». Και εκεί στη Γαλλική Επανάσταση, λοιπόν, προκύπτει η Σύμβαση των Ανθρωπίνων Δικαιωμάτων με την οποία φεύγουμε από τη θεολογία, φεύγουμε από εκείνον τον άκρατο θεοκρατισμό και πάμε στην ανθρωπολογία, στον άνθρωπο, στον ουμανισμό. Σεβαστά τα ανθρώπινα δικαιώματα, σεβαστοί οι όροι της Συμβάσεως των Ανθρωπίνων Δικαιωμάτων. Θέλετε να πούμε αλήθειες; Τηρήθηκαν ποτέ αυτά; Ήρθε ποτέ κάποιος στα σύνορά μας και επειδή ήταν άνθρωπος, του τα ανοίξαμε και τον σεβαστήκαμε; Όχι! Οι γραφειοκρατίες είναι διαφορετικές, όπως εντελώς διαφορετικές είναι και οι πολιτικές κάθε κράτους. Βέβαια, κάνουμε βήματα ως κοινωνίες και προχωράμε. Όμως εδώ και συγκεκριμένα σήμερα πρέπει να απαντήσουμε. Κάνουμε βήματα; Όχι. Για τους αλλοδαπούς, οι οποίοι βρίσκονται στην Ελλάδα και με τους οποίους συζήσαμε πολλά χρόνια μέσα σε μια ευωχία, τώρα πια και η συγκυρία λέει ολοκάθαρα ότι δεν μπορούμε να ψηφίσουμε. 
Ακούσαμε παραδείγματα για οργανωμένα κράτη, όπως είναι η Νορβηγία και η Ολλανδία που αποδέχονται κ.λπ.. Μα, ετούτο το κράτος δεν είναι οργανωμένο και αυτό είναι ένα ακόμα κομμάτι στο οποίο δεν μπορούμε να συμφωνήσουμε για να συνεχίσουμε περαιτέρω. Σε αυτό εδώ το κράτος θα πρέπει κάποτε να συμφωνήσουμε τι θα κάνουμε με τους ομογενείς μας, με τους δικούς μας ομογενείς, με τους δικούς μας ομοεθνείς.
Μήπως θέλετε να πάρουμε τον κάθετο άξονα, από το Μάλμε ή το Γκέτεμπουργκ ή το Μόναχο μέχρι τη νότια Αφρική και να περάσουμε στους Αιγυπτιώτες ή στον οριζόντιο άξονα από τη Μελβούρνη στα Ιεροσόλυμα και στην Οτάβα του Καναδά; Όλοι αυτοί οι άνθρωποι πότε θα αντιμετωπιστούν ισόκυρα από μια Βουλή, από ένα κράτος, δεδομένου ότι είμαστε ένα έθνος, είμαστε άνθρωποι με το ίδιο αίμα, με την ίδια ιστορία, με την ίδια γλώσσα, με τις ίδιες συνήθειες, με την ίδια θρησκεία; Πότε αυτοί οι άνθρωποι θα αντιμετωπιστούν σαν να είμαστε ένα έθνος, σαν να είμαστε ένα πράγμα με την Κύπρο, σαν να είμαστε ένα πράγμα με τα παιδιά μας, τα οποία έχουν ξενιτευτεί πάρα πολλά χρόνια και τώρα το κύμα τους διώχνει μακριά; 
Οι Ανεξάρτητοι Έλληνες έχουμε προσπαθήσει και έχουμε ήδη φέρει από το 2012 την πρόταση για το πώς θα πάρουμε εδώ στην Ελλάδα την ψήφο των ομογενών μας. Πρέπει να σκεφτούμε και να αποφασίσουμε ότι η συγκυρία δείχνει πως αλλάζουν τα πράγματα. Είδαμε τις μετρήσεις των πληθυσμών και βλέπουμε ότι κάθε χρόνο είμαστε και λιγότεροι. Η υπογεννητικότητα είναι ένα πράγμα, αλλά η μετανάστευση είναι ένα άλλο πράγμα. Είναι Έλληνες αυτοί που δημιούργησαν, όπως Έλληνες ήταν και οι πατεράδες τους που άφησαν την περιουσία εδώ και τώρα ξαφνικά πήγαν σε άλλες πατρίδες για να ξαναδημιουργήσουν και να κάνουν εκεί οικογένειες. Και αυτούς θα τους ξεχάσουν; Πού είναι η έννοια της «μητροπόλεως», που είναι μια καθαρά ελληνική λέξη; Θα τους ξεχάσουμε;
Τι θα κάνει, λοιπόν, κάποτε -αν κάνει ποτέ!- αυτή η μητρόπολη γι’ αυτούς τους ανθρώπους; 
Εδώ πρέπει να δούμε τα ζητήματα, κύριε  Υπουργέ. 
Και, βέβαια, επιτρέψτε μου -διότι δεν θέλω να σπαταλώ και πολύ το χρόνο- να πω ότι μπαίνει ένα μεγάλο κομμάτι ερωτημάτων σε σχέση με τις ευρωεκλογές. Σας τέθηκε το ερώτημα και ειλικρινά θέλω να μην ψελλίσετε, αλλά να απαντήσετε με την ίδια εντιμότητα που εμείς οι Ανεξάρτητοι Έλληνες λέμε ναι στο σταυρό προτίμησης στις ευρωεκλογές. Πριν από λίγο είπατε εδώ στο Σώμα ότι με τη δημοσίευση στο ΦΕΚ τούτου εδώ του νόμου -που θα γίνει νόμος από νομοσχέδιο- εκκινά η προεκλογική περίοδος. Σοβαρά; Σίγουρα δεν αστειεύεστε ή εγώ έχω παραπλανηθεί και δεν έχω αντιληφθεί καλά; Τους όρους με τους οποίους θα γίνουν αυτές οι εκλογές τούς ξέρουμε για να ορίσουμε την έναρξη του προεκλογικού αγώνα;
Έχουμε διαφωνίες πέρα από το σταυρό. Πολύ καλά τα είπαν οι συνάδελφοι. Δηλαδή, με μία επικράτεια να αναθέσουμε πάλι στους «MEGAλους» εκείνους χαλιναγωγούς της σκέψης ποιους θα εκλέξουν Βουλευτές. Να το αναθέσουμε για άλλη μία φορά στη Δημόσια Τηλεόραση, για παράδειγμα, όπου εγώ τώρα πια δεν ξέρω ποιοι βρίσκονται εκεί, ποιοι μπήκαν. Είπε ο ίδιος ο Υπουργός ότι δεν μπήκαν με αξιοκρατία. Εμείς, ας πούμε, οι Ανεξάρτητοι Έλληνες δεν έχουμε καμμία, μα καμμία δυνατότητα εμφάνισης εκεί, και, όμως, θα ρυθμιστούν από εκεί πράγματα για να βγουν οι νέοι, μεγάλοι ευρωβουλευτές με ένα μεγάλο κομπόδεμα ψήφων. Θα το βρείτε και αυτό μπροστά σας. 
Γιατί δεν κάνετε επικράτειες, μικρές περιφέρειες; Εγώ λέω το εξής: Εάν ήθελε η κ. Ιατρίδου, ο κ. Γιοβανόπουλος, κάποιος, ο οποιοσδήποτε πολίτης, να εκτεθεί στη Μακεδονία, έχει καμμία μαθηματική δυνατότητα, σε σχέση με το Λεκανοπέδιο, να εκλεγεί; Έχει καμμία ελπίδα να προσφέρει σε αυτόν τον αγώνα, πέραν του ότι θα βάλει τις ιδέες του ή, αν θέλετε, την πλάτη, για μία σημαία η οποία είναι μπροστά; Αποφασίζετε ξαφνικά όλοι οι ευρωβουλευτές να είναι από το Λεκανοπέδιο.
Υπάρχουν πολλά ζητήματα για τα οποία πρέπει να μιλήσουμε. Όμως, σας ακούει κανείς να μιλάτε εδώ μέσα και να υπεραμύνεστε και να ευαγγελίζεσθε ξαφνικά για το σταυρό που φέρατε. Εσείς τώρα είστε υπερδημοκράτες! Μέχρι τώρα που δεν ίσχυε ο σταυρός -και δεν ίσχυσε ακόμα, θα το δούμε- το σύστημα ήταν αλλιώτικο, οι πρόεδροι κάνανε κουμάντο. Τώρα το θυμηθήκατε; Και ποιοι; Εσείς οι υπερδημοκράτες; Δηλαδή, εσείς οι εμπνευστές των πράξεων νομοθετικού περιεχομένου, που ζήσαμε όλοι σε αυτό  το Σώμα, έρχεσθε τώρα και μας λέτε ότι η δημοκρατία ήταν το μέλημά σας; Εσείς, οι ιππότες των μνημονίων, του «φουχτελισμού», του «ραϊχενμπαχισμού» έρχεσθε να μας πείτε τώρα ότι «δημοκρατικά το σκεφτήκαμε και θέλουμε να βάλουμε σταυρό»; Τερτίπια κάνετε. 
Κανείς δεν αντιλέγει ότι είναι ένα βήμα εμπρός. Τώρα δεν ξέρετε πώς να το κάνετε. 
Να διαχειριστείτε και την ήττα. Καταλαβαίνουμε, ότι είναι μία δυσκολία. Το να είσαι μία κυβέρνηση και να σκεφθείς ίσως και σε μονοψήφιους αριθμούς σε μία εκλογή, είναι μια ήττα. Το καταλαβαίνω. Θα σας συμπονέσουμε στο ανθρώπινο πλαίσιο. Η τιμωρία, όμως, που έρχεται από τον ελληνικό λαό δεν θα έχει καμμία συμπόνια. Και δικαίως δεν θα έχει, γιατί οδηγήσατε τον κόσμο στον φεντεραλισμό, στο βυρσοδεψείο που λέγεται φεντεραλισμός και στο οποίο θέλουν όλοι οι λαοί τώρα ξαφνικά να γίνουν ένα και να πολτοποιηθούν. Τα τομάρια τους οι λαοί θα τα πουλήσουν πάρα πολύ ακριβά, κύριε Υπουργέ!
Πριν κατεβώ από το Βήμα,  θέλω να σας παρακαλέσω για μία τελευταία φορά να πείτε με ποιους όρους θα γίνουν οι ευρωεκλογές, να ορίσετε έναρξη προεκλογικής περιόδου τότε που θα υπάρχουν κατατεθειμένοι οι κανόνες του παιχνιδιού όπως τους ορίσατε εσείς. 
Εσείς παίζετε. Εσείς έχετε τα ζάρια. Εσείς θα φάτε την ήττα. Εσείς θα υποστείτε όλα τα επίχειρα. Τουλάχιστον, όμως, θα μας ανακοινώσετε με ποιον τρόπο θα συρθείτε σε αυτήν την ήττα.
Ευχαριστώ πολύ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82142"," Και εμείς ευχαριστούμε.
Τον λόγο έχει η κ. Βούλτεψη.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82143"," Ευχαριστώ, κύριε  Πρόεδρε.
Ετέθησαν διάφορα θέματα με αφορμή τη σημερινή συζήτησή μας. Θέλω να πω κι εγώ δυο λόγια για το θέμα του σταυρού στις ευρωεκλογές. Θεωρώ ότι είναι αδιανόητο να διαφωνούμε και να αντιδικούμε σε αυτήν την Αίθουσα με αντικείμενο το σταυρό προτίμησης, τον πιο δημοκρατικό τρόπο έκφρασης του λαού σε μια εκλογική διαδικασία. 
Ειδικά τώρα που υπάρχει και το πρόβλημα του ευρωσκεπτικισμού και που υπήρχε κίνδυνος οι ευρωεκλογές να περνούσαν λίγο αθόρυβα, έχει πάρα πολύ μεγάλη σημασία να υπάρχουν υποψήφιοι, να πάνε στην επαρχία, στην περιφέρεια, να βγουν στις τηλεοράσεις, να βγουν στα τοπικά Μέσα Ενημέρωσης της περιφέρειας και στα κεντρικά και να εξηγήσουν για ποιον λόγο λαμβάνουν μέρος σε αυτήν τη διαδικασία, γιατί χρειαζόμαστε την Ευρώπη ή για το αντίθετο, διότι υπάρχουν και κόμματα τα οποία θεωρούν ότι πρέπει να βγούμε από την Ευρώπη.
Φθάσαμε, με αφορμή αυτό, στο σημείο να συζητάμε ότι ο σταυρός προτίμησης εισάγεται επειδή δεν θα βρεθούν υποψήφιοι να μπουν σε ένα ψηφοδέλτιο. Μα, όλοι γνωρίζουμε ότι έτσι κι αλλιώς όταν υπάρχει η εκλογική διαδικασία, υπάρχει συνωστισμός υποψηφίων. Σε όλη τη χώρα είναι δυνατόν να μη βρεθούν σαράντα, πενήντα υποψήφιοι, οι οποίοι θα έχουν την ευγενή φιλοδοξία να είναι υποψήφιοι; Τότε γιατί πράγμα συζητάμε; Αυτό σημαίνει ότι πράγματι έχουμε πρόβλημα δημοκρατίας. Όμως, εγώ πιστεύω ότι δεν το έχουμε. 
Όσον αφορά στις εσωκομματικές διαδικασίες, αυτές νομίζω ότι πολλές φορές χρησιμοποιούνται με τον ένα ή με τον άλλο τρόπο, ανάλογα με το πώς συνήθως βολεύει και τις ηγεσίες. Άκουσα, για παράδειγμα, τον Κοινοβουλευτικό Εκπρόσωπο του ΣΥΡΙΖΑ να λέει ότι μετά από εσωκομματικές διαδικασίες αποφασίζεται ποιοι θα είναι υποψήφιοι από την πλευρά τη δική τους. Όμως, τελικά, στην περίπτωση της δυτικής Μακεδονίας ή στην περίπτωση της Πελοποννήσου, δεν νομίζω ότι ακολουθήθηκε για παράδειγμα το αποτέλεσμα της εσωκομματικής διαδικασίας. 
Όσον αφορά στο περίφημο θέμα της διαπλοκής, ότι δηλαδή θα εκλεγούν αυτοί οι οποίοι είναι γνωστοί μέσα από τα μεγάλα κανάλια, θέλω να πω το εξής: Κοιτάξτε να δείτε, αυτήν τη στιγμή και στα μεγάλα κανάλια αυτοί οι οποίοι εμφανίζονται δεν είναι Βουλευτές του  Λεκανοπεδίου. Είναι Βουλευτές απ’ όλη την Ελλάδα. Αυτό είναι απολύτως βέβαιο. Αν μετρήσουμε, θα δούμε ότι είναι πολύ λιγότεροι οι Βουλευτές του Λεκανοπεδίου οι οποίοι εμφανίζονται στα μεγάλα κανάλια, από τους Βουλευτές διαφόρων περιοχών, οι οποίοι υπήρξαν Υπουργοί ή δεν υπήρξαν αλλά είναι καινούργια στελέχη στα κόμματα. 
Επίσης, έχω να πω το εξής: Από την ώρα που θα υπάρχει η προεκλογική περίοδος και θα αρχίσουν οι περιορισμοί, όλοι θα εμφανιστούν σε όλα τα κανάλια, διότι η εμπειρία δείχνει ότι δεν επαρκούν οι λίγοι οι οποίοι είναι προβεβλημένοι ή κάνουν νούμερα, για να μιλήσουμε στη γλώσσα τους. Πάντοτε παρακαλούν τα κανάλια, για να καλύψουν άπειρες εκπομπές και άπειρο χρόνο, να βγάλουν όλους τους υποψηφίους. Δεν υπάρχει περίπτωση να μη βγουν. Είναι αδύνατον να μη βγουν!  
Άρα νομίζω ότι τελικά συζητάμε περί όνου σκιάς. 
Το θέμα είναι ποιος θα πείσει περισσότερο για λογαριασμό τού κόμματός του, για λογαριασμό τού εαυτού του και θα εξηγήσει στον κόσμο γιατί έχει σημασία η Ευρώπη για την Ελλάδα και γιατί πρέπει να είμαστε εκεί ή το αντίθετο. Από εκεί και πέρα, αυτό είναι το μεγάλο διακύβευμα. Και είναι πάρα πολύ σημαντικό, ειδικά για την περίοδο αυτή που ο ευρωσκεπτικισμός δεν ταυτίζεται πια μόνο με διαφωνία για τρόπους λειτουργίας ή για την ύπαρξη της Ευρωπαϊκής Ένωσης, αλλά ταυτίζεται με ακραίες τάσεις μέσα στην Ευρωπαϊκή Ένωση. Σε πολλές περιπτώσεις αυτήν τη στιγμή ο ευρωσκεπτικισμός ταυτίζεται και με τον ναζισμό, κάτι που δεν συνέβαινε σε προηγούμενες εκλογικές αναμετρήσεις. 
Όσον αφορά στο ζήτημα αν πρέπει, αν μπορούν, αν θα ψηφίζουν οι νόμιμοι μετανάστες, για άλλη μια φορά θα πω πως είναι ένα θέμα το οποίο χωρίζεται μεταξύ του διαδικαστικού και του θέματος ουσίας. Το διαδικαστικό είναι πως  υπάρχει αμετάκλητη, άμεσα εκτελεστή απόφαση του Συμβουλίου της Επικρατείας, που αποφάνθηκε ότι ο ν. 3838 ήταν αντισυνταγματικός, διότι, σύμφωνα με το Σύνταγμα, δικαίωμα εκλέγειν και εκλέγεσθαι έχουν μόνο οι Έλληνες πολίτες. Αυτό σημαίνει ότι όσοι έχουν λάβει την ιθαγένεια θα μπορούν να ψηφίζουν. Αυτό δεν καταλαβαίνω πώς μπορεί να καταργηθεί και δεν καταλαβαίνω πώς μπορεί να μην εφαρμοστεί μια απόφαση ανωτάτου δικαστηρίου και να πάμε σε εκλογές, αγνοώντας απόφαση ανωτάτου δικαστηρίου. 
Νομίζω ότι σε αυτό συμφωνήσαμε λίγο-πολύ όλοι και ότι απλώς συζητάμε εδώ για να συζητάμε αν είναι σωστή ή όχι η απόφαση, αν ορθώς ή όχι το Σύνταγμά μας το λέει αυτό. Όμως, το λέει. Αυτή είναι η πραγματικότητα. Μπορεί εκεί να υπάρχουν διαφορετικές απόψεις. Κάποιος να λέει, «Κακώς, πρέπει να φτιάξουμε ένα Σύνταγμα, στο οποίο να ψηφίζει όποιος περνάει απ’ έξω». Κάποιος άλλος να λέει «Όχι, να ψηφίζουν μόνο αυτοί που θα έχουν την ιθαγένεια». Κάποιος άλλος να λέει, «Όχι, στις τοπικές μπορεί να ψηφίζουν και αυτοί που είναι νόμιμοι, αρκεί να είναι εγγεγραμμένοι σε καταλόγους». Όμως, αυτήν τη στιγμή όπως είναι τα πράγματα -και όπως ξέρετε έρχεται και ο Μεταναστευτικός Κώδικας και γίνεται συζήτηση γύρω απ’ αυτά τα θέματα- δεν είναι την τελευταία στιγμή, όπως άκουσα τον εισηγητή του ΣΥΡΙΖΑ να λέει. Είναι πριν από εκλογές, οι οποίες, αν δεν διεξαχθούν με αυτόν τον τρόπο, υπάρχει κίνδυνος να ακυρωθούν. Διότι υπάρχει απόφαση ανωτάτου δικαστηρίου. 
Επομένως είναι αδιανόητο να συζητάμε εάν πρέπει ή όχι το ελληνικό Κοινοβούλιο να εφαρμόζει τις αποφάσεις των δικαστηρίων αυτής της χώρας.
Όποιος έλθει στην εξουσία –αν έλθει- μπορεί, υπάρχει διαδικασία, αλλαγής του Συντάγματος. Μπορεί να φέρει αυτήν τη διαδικασία. Αν σε αυτήν τη διαδικασία σταθεί δυνατόν να ενταχθούν θέματα και να πλειοψηφήσουν αυτά τα θέματα, τότε με γεια του με χαρά του όποιου το κάνει. Αυτήν την ώρα, όμως, έχουμε ένα Σύνταγμα το οποίο πρέπει να το σεβαστούμε. 
Με αφορμή αυτό και προχωρώντας  προς το τέλος αυτής της μικρής ομιλίας, θέλω να πω το εξής: Τις προάλλες –αλλά δεν δόθηκε δημοσιότητα σε αυτό- ήταν εδώ η Αντιπρόεδρος του γερμανικού κόμματος της Αριστεράς, του «Die Linke», η κ. Αννέτε Γκροτ. Δεν θυμάμαι εάν είναι Αντιπρόεδρος ή είναι επικεφαλής Κοινοβουλευτικής Ομάδας. Μάθαμε –και το μάθαμε επειδή απλώς διαβάζουμε πολύ, αλλά δεν έγινε γνωστό- ότι έκανε επιθεώρηση μαζί με στελέχη του ΣΥΡΙΖΑ σε Αστυνομικά Τμήματα του Αγίου Παντελεήμονα και της Κυψέλης. Αφού διαπίστωσε εκεί πώς είναι οι συνθήκες, ζήτησε την άμεση απελευθέρωση των κρατουμένων. Δεν μπορεί όμως από τη μια να λέμε ότι δεν μας αρέσει μία απόφαση, από την άλλη να λέμε ότι έχει συλληφθεί κάποιος κατηγορούμενος για κάποιο αδίκημα και πρέπει να αφεθεί ελεύθερος. Πρέπει κάποτε να συνέλθουμε.
Τελειώνω μιλώντας λίγο για το θέμα της ψήφου των ομογενών. Είναι ένα ζήτημα που μας έχει απασχολήσει πάρα πολλές φορές και ως κοινωνία και ως Κοινοβούλιο. Πρέπει κάποτε να συζητηθεί και ο τρόπος που θα γίνει αυτό και εάν θα γίνει και πώς θα γίνει, γιατί υπάρχουν θέματα τα οποία πρέπει να τα συζητήσουμε. 
Η Ελλάδα έχει την πολυϊθαγένεια. Άλλες χώρες δεν την έχουν ή έχουν την πολυϊθαγένεια, στη λογική όμως ότι όταν δίδουν την ιθαγένειά τους, αυτός ο οποίος τη λαμβάνει ορκίζεται ότι εάν παραστεί ανάγκη, θα πολεμήσει εναντίον της μητέρας πατρίδας του. Υπάρχουν, δηλαδή, ζητήματα τα οποία δεν μπορούμε να τα λύσουμε τώρα εδώ μέσα σε μία συζήτηση και εν όψει εκλογών. Πράγματι, πρέπει να συζητήσουμε το θέμα της ομογένειας, αν όταν είσαι μακριά, έχεις την ίδια αντίληψη των πραγμάτων με αυτόν τον οποίο ζει μία κατάσταση κ.λπ.. Έχω ακούσει και ομογενείς μας επιστήμονες να μας παροτρύνουν να πάμε στη δραχμή και να γίνουμε Αργεντινή, αλλά αυτοί διαμένουν στο Λονδίνο ή στην Αμερική. Να τα συζητήσουμε όλα αυτά, είναι πολιτικά ζητήματα. 
Τούτη την ώρα, όμως, το κρίσιμο είναι ότι πρέπει να συμφωνήσουμε όλοι ότι η απόφαση του Συμβουλίου της Επικρατείας θα εφαρμοστεί και πρέπει να εφαρμοστεί.","ΣΟΦΙΑ ΒΟΥΛΤΕΨΗ",73
"82144"," Ευχαριστούμε, κυρία Βούλτεψη. 
Ο κ. Κουκουλόπουλος έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82145"," Ευχαριστώ, κύριε Πρόεδρε.
Επί της τροπολογίας που αφορά την ψήφο των μεταναστών στις τοπικές εκλογές δεν θα κάνω αναφορά σήμερα. Θα κάνω κάποια αναφορά στην αυριανή συζήτηση. Εξάλλου ο εισηγητής μας κ. Τριαντάφυλλος κάλυψε απόλυτα και επαρκέστατα τη θέση μας σήμερα επί της αρχής. Περισσότερα θα πούμε αύριο, καθώς θα συζητάμε για τις τροπολογίες, αφού τυπικά εκεί είναι η θέση αυτής της συζήτησης.
Πήρα τον λόγο, κύριε Πρόεδρε, όχι να μιλήσω βέβαια για το λοιπό νομοσχέδιο -δεν έγινε καμμία αναφορά, υπάρχει μία γενικότερη συμφωνία για την ενσωμάτωση της οδηγίας- αλλά για να εκφράσω την έκπληξή μου, να πω για όλα όσα έχουμε ακούσει περί του σταυρού προτίμησης στις ευρωεκλογές. Αναφέρομαι βέβαια στην Αξιωματική Αντιπολίτευση και στον Εκπρόσωπό της που προ ολίγου μίλησε.
Την Αξιωματική Αντιπολίτευση εδώ και πολύ καιρό τη χαρακτηρίζει μια αντιφατικότητα. Η αντιφατικότητα δημιουργεί σύγχυση βέβαια. Και όταν προκύπτουν γεγονότα που είναι έξω από τις προβλέψεις μας, τότε υπάρχει αμηχανία. Η αμηχανία επιτείνει τη σύγχυση και πάει λέγοντας. Και έχουμε αυτόν τον κύκλο: αντιφατικότητα, σύγχυση, αμηχανία κ.ο.κ.. Κάτι τέτοιο συμβαίνει και με τον σταυρό, όπως θα προσπαθήσω να αποδείξω στη συνέχεια.
Και βέβαια η αμηχανία έχει ενταθεί και επιταθεί για την Αξιωματική Αντιπολίτευση για δύο λόγους. Πρώτον, γιατί τα πράγματα έχουν μία άλλη πορεία από αυτήν που είχαν προβλέψει. Αναφέρομαι βέβαια στο πρωτογενές πλεόνασμα που αναδεικνύεται κάθε μέρα που περνάει ότι είναι το ισχυρότερο διαπραγματευτικό όπλο στα χέρια της Κυβέρνησης, σε μια πολύ σκληρή διαπραγμάτευση με την τρόικα.
Άλλες ήταν οι αυτοεκπληρούμενες προφητείες, με τις οποίες πολιτευόταν και πορευόταν η Αντιπολίτευση και ιδιαίτερα η Αξιωματική, αλλά και βέβαια είναι έκδηλη και πρόδηλη η αμηχανία σε ό,τι αφορά ειδικότερα το σταυρό, γιατί καταρρέει μία ολόκληρη στρατηγική που εκπονήθηκε και εκφωνήθηκε εγκαίρως και έλεγε ότι οι τριπλές εκλογές, οι τριπλές κάλπες του Μαΐου είναι δημοψήφισμα. «μνημόνιο - αντιμνημόνιο». Αυτό δεν υπάρχει, γιατί ο αγώνας της Κυβέρνησης είναι να βγούμε από το μνημόνιο. Ήδη έχει καταστεί κενό γράμμα το περιεχόμενο του δημοψηφίσματος. 
Αλλά η λογική του ΣΥΡΙΖΑ παίρνει κάθε μέρα απαντήσεις στους μαζικούς χώρους που δείχνουν ότι οι πολίτες αδιαφορούν γι’ αυτές τις λογικές. Την πιο ηχηρή απάντηση την πήρε προχθές από τον Δικηγορικό Σύλλογο Αθηνών, όπου στη συνέχεια και άλλων αναμετρήσεων -όπως στο Οικονομικό και Τεχνικό Επιμελητήριο- οι δυνάμεις του ΣΥΡΙΖΑ είδαν από πολύ μακριά την πλάτη άλλων δυνάμεων, γιατί οι πολίτες έχουν τις δικές τους προτεραιότητες και όχι βέβαια τη λογική με την οποία πέρασε καλά δύο χρόνια τώρα η Αντιπολίτευση -και ιδιαίτερα η Αξιωματική- βλέποντας τα ποσοστά της να γιγαντώνονται, μιλώντας με ευκολία γύρω από δύο λέξεις «μνημόνιο - αντιμνημόνιο» και πάει λέγοντας. 
Αποτέλεσμα αυτής της σύγχυσης δεν είναι μόνο ο σταυρός, είναι και αυτά που ακούσαμε προχθές από την αγαπητή καθ’ όλα συνάδελφό μας, την κ. Δούρου, η οποία κατεβαίνει ως περιφερειάρχης Αττικής και η οποία είπε ότι «αλλιώς μαζεύουν τα σκουπίδια οι μνημονιακοί και αλλιώς οι αντιμνημονιακοί». Εγώ έχω κάνει δεκαεννιά χρόνια δήμαρχος. Θέλω να θυμίσω στην κ. Δούρου ότι τα σκουπίδια τα μαζεύουν οι δήμαρχοι, μνημονιακοί και αντιμνημονιακοί. Οι περιφερειάρχες -γιατί για περιφερειάρχης βάζει υποψηφιότητα- ιδιαίτερα στην Αθήνα έχουν την ευθύνη για τη διάθεση των απορριμμάτων. Οι αντιμνημονιακοί περιφερειάρχες δεν έχουν πρόβλημα πώς θα τα μαζεύουν, έχουν πρόβλημα που θα τα πάνε. 
Με τη λογική του κ. Τσίπρα στην Κερατέα πρέπει να τα πάμε στη Σελήνη τα σκουπίδια της Αττικής, διότι ο ΣΥΡΙΖΑ θωπεύει όλες τις κοινωνίες που δεν θέλουν πουθενά ΧΥΤΑ, που δεν θέλουν πουθενά εγκατάσταση επεξεργασίας απορριμμάτων. Με αυτήν την Ελλάδα πλαγιάζει κάθε βράδυ και ξυπνάει κάθε πρωί ο λαϊκισμός του ΣΥΡΙΖΑ. Με την Ελλάδα που χρόνια τώρα αδυνατεί να χωροθετήσει μία υγειονομικά και περιβαλλοντικά αποδεκτή εγκατάσταση απορριμμάτων. 
Εμείς με αυτήν την Ελλάδα, κύριε Πρόεδρε, κύριες και κύριοι συνάδελφοι, δεν μπορούμε και δεν θέλουμε να συμβιβαστούμε, με μια Ελλάδα που δεν μπορεί να χωροθετήσει ούτε μία εγκατάσταση διαχείρισης απορριμμάτων. 
Ας έρθουμε λιγάκι στο θέμα του σταυρού. Το Μάη έχουμε πρώτα απ’ όλα ευρωεκλογές. Η Ευρώπη βρίσκεται μπροστά σε μεγάλες αποφάσεις. Είναι ξεκάθαρο ότι δεν μπορεί να συνεχίσει τον ίδιο δρόμο της απόλυτης δημοσιονομικής πειθαρχίας που επιβάλλει λιτότητα και αδιαφορεί για την ανάπτυξη και για την αλλαγή της ισορροπίας ανάμεσα στις δημοσιονομικές και αναπτυξιακές πολιτικές. 
Γίνεται και κάτι άλλο όμως τον Μάιο, ότι οι πολιτικές ομάδες και ιδιαίτερα οι δύο μεγάλες, του Ευρωπαϊκού Σοσιαλιστικού Κόμματος και του Λαϊκού Κόμματος, αναδεικνύονται σε πολύ πιο σοβαρούς πρωταγωνιστές των ευρωπαϊκών εξελίξεων, γιατί με την ψήφο του Ευρωκοινοβουλίου, των Ευρωβουλευτών δηλαδή που θα εκλέξουμε, θα επιλεγεί η ηγεσία της Ευρωπαϊκής Επιτροπής, ο Ευρωπαίος δηλαδή πολιτικός και τεχνοκράτης παράλληλα, ο οποίος θα αντικαταστήσει τον κ. Μπαρόζο, τον κ. Ντελόρ. Ο Ντελόρ ήταν ο πιο γνωστός Πρόεδρος Επιτροπής μέχρι τώρα, γι’ αυτό κάνω αναφορά στο όνομά του. 
Είναι μία απάντηση στο μεγάλο πρόβλημα του ευρωπαϊκού οικοδομήματος από την πρώτη μέρα που ονομάζεται δημοκρατικό έλλειμμα. Το γεγονός, δηλαδή, ότι το Ευρωκοινοβούλιο πρακτικά γνωμοδοτεί και κλειστοί μηχανισμοί όπως είναι η Ευρωπαϊκή Επιτροπή αποφασίζουν. Είναι μέρος του μεγάλου προβλήματος που λέγεται δημοκρατικό έλλειμμα. 
Αυτό είναι το πλαίσιο και το «τοπίο», αλλά κάποιοι θέλουν να κάνουμε δημοψήφισμα. Μάλιστα, μέσα στη λογική του δημοψηφίσματος έβαλαν και τις δημοτικές και περιφερειακές εκλογές, περιφρονώντας προκλητικά τις ανάγκες των τοπικών κοινωνιών και των περιφερειακών κοινωνιών, αδιαφορώντας πρακτικά για τους θεσμούς. Αυτή είναι η λογική των δημοψηφισμάτων και στo πλαίσιo αυτής της στρατηγικής ο Πρόεδρος του ΣΥΡΙΖΑ κ. Τσίπρας εγκαίρως ονόμαζε συλλήβδην όλους τους δημάρχους απαξιωτικά «βλαχοδημάρχους», για να τελειώνει και με το θέμα των τοπικών ζητημάτων. Αυτή είναι μια ολοκληρωμένη στρατηγική που όμως κατέρρευσε. Δεν υφίσταται αυτή η λογική.
Κύριε Πρόεδρε, από την πλευρά μας και αφού είναι γνωστό το γεγονός ότι έχουμε μια απόλυτη προσήλωση στην ευρωπαϊκή πορεία της χώρας και μια ιστορική ταύτιση με τους αποκεντρωμένους θεσμούς, είχαμε ένα δίλημμα από την αρχή για τις ευρωεκλογές. Ξέραμε, όπως ξέρει κάθε λογικός συνάδελφος στην Αίθουσα, αλλά και κάθε λογικός Έλληνας πολίτης, ότι η τριπλή κάλπη, η διπλή, αν θέλετε, ευρωπαϊκές και αυτοδιοικητικές, είναι από μόνη της κάπως προβληματική. Έχει ένα πρόβλημα από μόνη της. Είναι ένα πείραμα αυτό που κάνουμε στην Ελλάδα. Δεν είναι de facto σωστή η πρόβλεψη του «Καλλικράτη». Δεν προκύπτει από πουθενά αυτό. Θα το δοκιμάσουμε. 
Είχαμε, λοιπόν, δύο μεγάλες προκλήσεις. Η πρώτη ήταν πώς θα κρατήσουμε όρθιο το νόημα των ευρωπαϊκών εκλογών που έχουν συγκεκριμένα διακυβεύματα, το δημοκρατικό έλλειμμα, την αλλαγή των πολιτικών, την ίδια την ανάγκη να συνεχίσει το ευρωπαϊκό οικοδόμημα με ριζικές αλλαγές στο εσωτερικό του και από την άλλη την προστασία των θεσμών με τους οποίους έχουμε ισχυρή ταύτιση. Ή έπρεπε να προτείνουμε στον Υπουργό Εσωτερικών, ως κόμμα που συμμετέχει στη συγκυβέρνηση και τη στηρίζει, να διαχωριστούν αυτές οι δύο εκλογές ή έπρεπε να οδηγηθούμε σε αποφάσεις, ώστε να διαφυλάξουμε το κύρος των θεσμών και το κύρος των εκλογών.
Έτσι, λοιπόν, την προηγούμενη εβδομάδα σε συμφωνία με την Κυβέρνηση και το άλλο συγκυβερνών κόμμα, όχι στο πλαίσιο μιας μεθόδευσης, όπως εξήγησα αναλυτικά, αλλά με μοναδικό μέλημα την προστασία των θεσμών, μεταθέσαμε την πρώτη Κυριακή των αυτοδιοικητικών εκλογών διακριτά, έτσι ώστε να μην υπάρξει η παραμικρή πιθανότητα λογικών δημοψηφίσματος που είναι καταστροφική για τους θεσμούς και τις κοινωνίες. Στη συνέχεια, εναρμονισμένοι με τα ευρωπαϊκά δρώμενα, στα οποία ήδη αναφέρθηκα, με κορυφαίο αυτό της εκλογής του Προέδρου της Επιτροπής για πρώτη φορά από το Ευρωκοινοβούλιο, φέρνουμε και εμείς πιο κοντά την ελληνική κοινωνία με την πρωτοβουλία για τον σταυρό. Αυτό είναι όλο. 
Γιατί θέλουμε να «δαιμονοποιούμε» καταστάσεις και να μιλάμε με όρους καχυποψίας και δεισιδαιμονίας σ’ αυτήν την Αίθουσα και σ’ αυτήν τη χώρα, όταν τα προβλήματα είναι μπροστά μας καθαρά και εξίσου καθαρές πρέπει να είναι οι απαντήσεις; Νομίζω ότι είναι άκρως υποκριτικό η αμφισβήτηση για τον σταυρό να προέρχεται από δυνάμεις που σε όλες τις προηγούμενες αναμετρήσεις ευρωεκλογών είχαν ως «σημαία» τους την ανάγκη σταυροδοσίας των Βουλευτών και όχι ορισμού-διορισμού τους από τους πολιτικούς Αρχηγούς. Είναι άκρως υποκριτικό αυτό.
Όσο για το ότι έρχεται αργά η τροπολογία, η απάντηση είναι ότι πολλά πράγματα τα κάνουμε αργά στη χώρα. Αν τα είχαμε κάνει νωρίτερα, δεν θα είχαμε υποστεί όσα υπεστήκαμε. Δεν είναι επιχείρημα το ότι στην Ελλάδα της κρίσης αυτό έρχεται αργά. Αν υπάρχει σκοπιμότητα από την πλευρά της Κυβέρνησης, ας αποδειχθεί και δεν θα ψηφίσουμε ούτε εμείς τη ρύθμιση αυτή. Αν, όμως, έχει να κάνει με μία διαφωνία αρχής, τότε πρέπει να έχουμε έναν καθαρό λόγο και όχι έναν λόγο υποκριτικό και προσχηματικό. 
Τέλος, κύριε Πρόεδρε, θα ήταν μεγάλη παράλειψη να μην πω ότι σχετικά με το θέμα του ασυμβίβαστου που έχει προκύψει, το ζήτημα είναι απολύτως καθαρό. Εγώ άκουσα με προσοχή και τον Υπουργό που μίλησε και για το πολιτικό ασυμβίβαστο που έχουν δικαίωμα τα κόμματα να κρατήσουν. Εγώ θέλω να σας πω ότι είναι μία θέση αρχής, κύριε Υπουργέ. Μπορούμε να τη συζητήσουμε. Είναι προς συζήτηση όλα τα ζητήματα, ακόμα και τα ζητήματα αρχής, αν υπάρχουν ισχυρά επιχειρήματα για να αλλάξουν.
Πιστεύω ότι γενικά κωλύματα και ασυμβίβαστα δεν είναι καλό να τα θίγουμε πριν από εκλογές. Αυτή είναι μια γνώμη προσωπική –επειδή μιλάω ως Κοινοβουλευτικός Εκπρόσωπος– μια καθαρά προσωπική μου γνώμη, κύριε Πρόεδρε, και θέλω να την καταθέσω. Πιστεύω ότι όλα τα υπόλοιπα, δηλαδή έναν εκλογικό νόμο, αν έχουμε μια ευρεία συναίνεση μέσα στην Αίθουσα, μπορούμε και να τα αλλάξουμε. Ζητήματα τα οποία έχουν να κάνουν με κωλύματα γενικά και ασυμβίβαστα πιστεύω ότι είναι ιδιαίτερα ευαίσθητος και πολύ σκληρός πυρήνας της εκλογικής νομοθεσίας, για να τα θίγουμε και να τα πειράζουμε.
Κατ’ αυτήν την έννοια, κύριε Υπουργέ, πιστεύω ότι πρέπει το ασυμβίβαστο να διατηρηθεί ως έχει σε αυτές τις ευρωεκλογές και ήρεμα και ώριμα να συζητήσουμε αν έχει ή δεν έχει νόημα, την επομένη των εκλογών. Γιατί είναι άλλης κλίμακας θέματα αυτά. Θεωρώ ότι έχουν ένα ειδικό βάρος, όχι μεγαλύτερο αλλά εντελώς διαφορετικό. Είναι άλλης ποιότητας τα θέματα ασυμβιβάστου και κωλυμάτων. Αυτή είναι γενικότερα η γνώμη μου και πιστεύω ότι θα πρέπει να εξακολουθήσει να ισχύει.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Θα έχουμε όμως την ευκαιρία να τα συζητήσουμε αυτά έτσι κι αλλιώς με την ολοκληρωμένη διάταξη που θα έρθει με τη μορφή νόμου ή τροπολογίας –δεν ξέρω– και αφορά στη διεξαγωγή των εκλογών.
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"82146"," Και εμείς ευχαριστούμε.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού συμμετείχαν στο εκπαιδευτικό πρόγραμμα «Η αρχή της δεδηλωμένης, από τον Τρικούπη στο σήμερα» που οργανώνει το Ίδρυμα της Βουλής, είκοσι έξι μαθήτριες και μαθητές και δύο εκπαιδευτικοί-συνοδοί από το 8ο Γυμνάσιο Νέας Σμύρνης.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Ο κ. Αρβανίτης έχει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82147"," Ευχαριστώ, κύριε Πρόεδρε.
Κυρίες και κύριοι Βουλευταί, ο προλαλήσας Κοινοβουλευτικός Εκπρόσωπος της ΔΗΜΑΡ, δίκην δικηγόρου υπερασπίσεως των αλλογενών μεταναστών, ήρθε εδώ και εν άλλοις λόγοις μάς είπε ότι θα πρέπει να δώσουμε το δικαίωμα να επηρεάσουν διά της ψήφου τους οι αλλογενείς μετανάστες τον τρόπο ζωής μας.
Αυτό έχει τεράστια σημασία για εμάς, γιατί εμείς οι Έλληνες θέλουμε να διατηρήσουμε τον τρόπο, τον ελληνικό τρόπο ζωής μας. Επίσης, δημιουργείται ένα μεγάλο πρόβλημα, τεράστιο, διότι γνωρίζουμε πολύ καλά τον θρησκευτικό φανατισμό τους. Είναι φονταμενταλιστές οι πλείστοι εξ αυτών και υπάρχει κίνδυνος συγκρούσεως και για θρησκευτικούς λόγους επίσης. Αλλά, ως υπερασπιστής βεβαίως ο κ. Τσούκαλης μόνιμος των αλλογενών, ήθελε να μας επιβάλει αυτές τις απόψεις εδώ.
Εκ προοιμίου εμείς θα ταχθούμε υπέρ της τροπολογίας, μολονότι ενέχει εκβιαστικό δίλημμα, δηλαδή θέτουμε στην ίδια κατηγορία τους ομογενείς με τους αλλογενείς. Πιστεύω ότι θα μπορούσε το Συμβούλιο της Επικρατείας –και βέβαια τολμώ να το πω αυτό παρά τη νομική μου μετριότητα και οι συνάδελφοι δικηγόροι θα με αντιληφθούν– να δώσει διασταλτική ερμηνεία στην οικεία συνταγματική διάταξη όσον αφορά τον όρο «πολίτης». Θα μπορούσε να τη δώσει –είχε το δικαίωμα και τη δυνατότητα το Συμβούλιο της Επικρατείας– και να αφορά και εις τους ομογενείς τους μη αποβαλόντας ή μη στερηθέντας της ελληνικής ιθαγενείας.
Δεν έγινε αυτό. Παρά ταύτα –γι’ αυτό το χαρακτήρισα εκβιαστικό το δίλημμα αυτό– ετέθησαν οι ομογενείς μας εις την ίδια μοίρα και στην αυτήν μεταχείριση με τους αλλογενείς μετανάστες.
Είμαστε υπέρ της παροχής διευκολύνσεως στους πολίτες της Ευρωπαϊκής Ενώσεως όσον αφορά την άσκηση του δικαιώματος του εκλέγεσθαι. Δεν έχουμε καμμία αντίρρηση.
Λόγω του ότι τρέχει η επικαιρότητα και λόγω του ότι το κόμμα μας, το οποίο συνεχώς βρίσκεται εις θέσιν κατηγορημένου, ουδείς νομικός ή μη, παρά τις σοβαρότατες παραβιάσεις του νόμου εδώ εις το Κοινοβούλιο, παρά τας αντιθέτους πολιτικές απόψεις, τας οποίας εκτρέφει σε σχέση με εμάς, δεν ετόλμησε ποτέ να ψελλίσει μία λέξη και να πει: «Εγώ αντιτίθεμαι με τας απόψεις τας ακραίας» -ας τις χαρακτηρίσει με οποιονδήποτε τρόπο, οποιονδήποτε χαρακτηρισμό, οποιοδήποτε επίθετο- «αυτών της Κοινοβουλευτικής Ομάδος της Χρυσής Αυγής, πλην όμως η μεταχείριση που τους γίνεται είναι απαράδεκτη». Είναι παράνομη. Κανείς δεν ετόλμησε να το πει. Και αντιλαμβανόμεθα γιατί. Διότι φοβούνται την αυξανομένη δύναμη της Χρυσής Αυγής. 
Οι κατηγορίες οι οποίες εξακοντίστηκαν και εξακολουθούν να εξακοντίζονται εις βάρος μας, είναι παράνομες, άδικες, αβάσιμες και ανεπίδεκτες δικαστικής εκτιμήσεως. Να τα ακούνε οι κύριοι δικαστές. Είναι άδικες. Περαιτέρω είναι και ανήθικες. Δεν έχουν ίχνος ηθικής αυτές οι κατηγορίες. Μας κατηγόρησαν για οπλολαγνεία. Εχρησιμοποιήθη ο όρος αυτός από δικαστή.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"82148"," Παρακαλώ, όμως, αν έχετε την καλοσύνη, εκφράστε την άποψη σας, αλλά…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82149"," Κύριε Πρόεδρε, συγγνώμη, ως Κοινοβουλευτικός Εκπρόσωπος έχω το δικαίωμα να αναφερθώ σε ζήτημα φλέγον, το οποίο αφορά στην Κοινοβουλευτική μου Ομάδα και στο κόμμα μου. Ανεφέρθην συνοπτικώς και είπα τη θέση όσον αφορά το ζήτημα της τροπολογίας.
Από εκεί και πέρα, πιστεύω ότι έχω κάθε δικαίωμα να αναφερθώ, όχι στο φλέγον απλώς ζήτημα αλλά στο ζήτημα υπάρξεώς μας, που πλείστοι εξ υμών ή οι πάντες εδώ επιδιώκετε να επιτύχετε σύμφωνα με την υπόσχεση του Πρωθυπουργού Σαμαρά  εις τον Νετανιάχου ότι «θα εξαφανίσω τη Χρυσή Αυγή». Πράγματα πρωτάκουστα. 
Ποιοι είναι οι κατήγοροι; Αυτοί που θα έπρεπε να είναι εις θέσιν κατηγορουμένου τώρα. Γιατί; Διότι έχουν παραβιάσει βαναύσως τα άρθρα 134 και 135 του Ποινικού Κώδικα. Έχουν κάνει σε συνεργασία με ξένες κυβερνήσεις προπαρασκευαστικές ενέργειες εσχάτης προδοσίας. Έχουν προσβάλει βαναύσως το πολίτευμα.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"82150"," Δεν μπορείτε να τα λέτε αυτά, κύριε Αρβανίτη, περί εσχάτης προδοσίας. Δεν έχετε στοιχεία.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82151"," Δεν μπορώ να τα λέω αυτά όταν με κατηγορούν εμένα για εγκληματία, κύριε Πρόεδρε; Τι μου λέτε κύριε, Πρόεδρε;","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"82152"," Κύριε Αρβανίτη, κύριε συνάδελφε, για ό,τι αφορά εσάς μπορείτε να πείτε ό,τι θέλετε, αλλά χάνετε το οποιοδήποτε δίκιο που μπορεί να έχετε λέγοντας αυτά για κάποιους άλλους.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82153"," Πιστεύω ότι η κρίση σας είναι κατ’ εξοχήν επισφαλής εν προκειμένω και νομικώς και κοινοβουλευτικώς. Αυτό πιστεύω εγώ. 
Έχω κάνει μήνυση, κύριε Πρόεδρε, εγώ ο ίδιος, ο Μιχάλης ο Αρβανίτης. Έχω κάνει μήνυση στους ασκήσαντες εκτελεστικήν εξουσίαν από το 1996 μέχρι και σήμερα, η οποία βρίσκεται -αφού την παρέπεμψε η κ. Γκουτζαμάνη- εις χείρας του εισαγγελέως Πλημμελειοδικών Αθηνών και η οποία μήνυση είναι για αυτά τα οποία λέω.  Είναι μια πραγματικότητα. Θα δούμε τι τύχη θα έχει. 
Δεν μπορείτε να μου απαγορεύετε εμένα να εκθέτω ενώπιων του Κοινοβουλίου πραγματικά περιστατικά και γεγονότα. Μήπως εθελοτυφλείτε; Ή θέλετε να εθελοτυφλείτε; 
Έχει παραβιαστεί όντως το πολίτευμα, διότι οι ασκούντες και οι ασκήσαντες εκτελεστικήν εξουσίαν -σφετεριζόμενοι αυτήν την εξουσία- έχουν αλλοιώσει το πολίτευμα. Έχουν περιφρονήσει τη λαϊκή κυριαρχία. Έχουν περιφρονήσει το εκλογικό σώμα και μάλιστα μεγάλο μέρος του εκλογικού σώματος. Περαιτέρω δε, έχουν προσβάλει τα δικαιώματα τα υπό του Συντάγματος προστατευόμενα –τα ατομικά εννοώ- χωρίς να λογοδοτούν πουθενά, με αυτές τις βίαιες παραβιάσεις συνταγματικών διατάξεων και άλλων διατάξεων ου και μη εξαιρουμένων και ποινικών διατάξεων, διότι η  παραβίαση του άρθρου 157 είναι κατάφωρη. Υπάρχει παράβαση καθήκοντος, όπως και να το κάνουμε. 
Πώς, λοιπόν, εγώ να μην τα ελέγξω αυτά; Πώς να μην ελέγξω το γεγονός ότι ουδείς αντέδρασε όταν απεφάσισε αυθαιρέτως ο κ. Δένδιας; Ευτυχώς κάποια στιγμή είπε ότι: «Εγώ δεν ξέρω αν υπάρχουν όπλα στη Χρυσή Αυγή». Πάλι καλά, του έδωσε ο θεός φώτιση. Αλλά η κ. Κλάπα μάς λέει οπλολάγνους. Προφανώς ήθελε να είμαστε κουκλολάγνοι.
Το ζήτημα είναι ότι αυτές οι ενέργειες έγιναν. 
Μην ξεχνάτε, κύριε Πρόεδρε, τι δήλωσε η κ. Μπενάκη, πρώην Πρόεδρος της Βουλής. Είπε ότι θα συμβούν αυτά που συμβαίνουν σήμερα, δηλαδή, ετελέσθησαν προπαρασκευαστικές πράξεις εσχάτης προδοσίας. Κι όχι μόνο αυτό αλλά και η αντικειμενική υπόσταση των εγκλημάτων αυτών που περιγράφει και τιμωρεί το άρθρο 134 του Ποινικού Κώδικος. Πώς, λοιπόν, δεν μου επιτρέπετε εμένα ως κοινοβουλευτικό άνδρα, ως αντιπρόσωπο του έθνους αυτά να τα επισημαίνω ενώπιον του Κοινοβουλίου; 
Πέραν αυτού θέλω να πω ότι κανείς δεν έκανε τον κόπο να ρίξει μια ματιά στη σύμβαση του Παλέρμου, όπου έχει συνυπογραφεί μετά των άλλων ευρωπαϊκών κρατών και από την Ελλάδα. Ένα θα αναφέρω μόνο. Το ξέρετε ότι βάση, προϋπόθεση και ένα σημαντικότατο στοιχείο είναι η διακρατική δράσις των εγκληματικών συμμοριών –γιατί συμμορίες είναι- και επίσης η προσπόριση και η επιδίωξη προσπορίσεως οικονομικών οφελών; Αυτό το λέει ξεκάθαρα η Σύμβαση του Παλέρμου. Τίποτα δεν είδαν οι κύριοι δικασταί. Τίποτα δεν είδαν οι αναιδέστατοι, εδώ, παριστάνοντες τους προοδευτικούς και δημοκρατικούς, αρκεί η Χρυσή Αυγή να βγει από το προσκήνιο, γιατί είναι το μόνο εμπόδιο στα αντεθνικά στα εθνοκτόνα σχέδιά τους. 
Δεν θέλω να επεκταθώ περαιτέρω. Όταν μιλάω γι’ αυτά για τα οποία μας κατηγορούν δεν μιλάω για αυτές καθ’ αυτές τις κατηγορίες που έγιναν και χαλκεύτηκαν από τον Άρειο Πάγο μέχρι τώρα, για τις ανακρίτριες οι οποίες μας χαρακτηρίζουν χωρίς να έχουν δικαίωμα εγκληματική οργάνωση. Κόμμα- εγκληματική οργάνωση. Με ποιο δικαίωμα; Ποιο άρθρο της Ποινικής Δικονομίας τους παρέχει το δικαίωμα να βγάζουν κρίσιν; Με αυτόν τον τρόπο τι κάνουν; Δείχνουν ότι είναι προκατειλημμένοι. Πώς να πάω να απολογηθώ εγώ μεθαύριο σε προκατειλημμένους δικαστάς; Ούτε καν στα παραπεμπτικά βουλεύματα δεν αναφέρεται ότι υπάρχουν αποχρώσαι ενδείξεις ότι ετέλεσε τα εγκλήματα ο δολοφόνος, ο εγκληματίας τάδε. Όχι. Ετέλεσε τα εγκλήματα ο τάδε ή ο κατηγορούμενος. Και βλέπετε, λοιπόν, ενώπιων ποίων απολογούμεθα ή καλούμεθα τώρα να απολογηθούμε προκειμένου να εξοντωθεί η Κοινοβουλευτική μας Ομάς. Αυτή είναι η κατάστασις. 
Επιτέλους, πιστεύω ότι για να τιμήσετε το έδρανο στο οποίο κάθεστε, ασχέτως αν είστε αντίθετοι πολιτικώς με ημάς, να αντιδράσετε όσοι σέβεστε εαυτόν, όσοι σέβεστε το δίκαιον και τον νόμο. 
Σας ευχαριστώ.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"82154"," Κυρίες και κύριοι συνάδελφοι, ολοκληρώθηκε η συζήτηση επί της αρχής του σχεδίου νόμου του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ής Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος - μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994 (Α΄ 41)»
Ερωτάται το Σώμα: Γίνεται δεκτό το νομοσχέδιο επί της αρχής;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82155"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"82156"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"82157"," Συνεπώς, το νομοσχέδιο του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ής Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος - μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994» έγινε δεκτό επί της αρχής κατά πλειοψηφία. 
Ο Βουλευτής κ. Ανδρέας Ψυχάρης ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82158"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"82159","  Συνεπώς η Βουλή ενέκρινε τη ζητηθείσα άδεια.
Ο Βουλευτής κ. Γεώργιος Παπανδρέου ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82160"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"82161"," Όχι. Δεν συναινούμε.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"82162"," Δεν είναι ποτέ εδώ.","ΝΙΚΟΛΑΟΣ ΜΙΧΟΣ",326
"82163","  Συνεπώς η Βουλή ενέκρινε τη ζητηθείσα άδεια.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"82164"," Μάλιστα, μάλιστα.
Με τη συναίνεση του Σώματος και ώρα 13:24΄ λύεται η συνεδρίαση για αύριο ημέρα Πέμπτη 27 Φεβρουαρίου 2014 και ώρα 9:30΄ με αντικείμενο εργασιών του Σώματος: α) κοινοβουλευτικό έλεγχο και νομοθετική εργασία σύμφωνα με την ημερησία διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
