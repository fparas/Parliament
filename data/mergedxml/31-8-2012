"","Content","name","ParlmemberID"
"111227","Date","31-8-2012",NA
"111228"," Κύριε Πρόεδρε, ευχαριστώ.
Ο τουρισμός στη χώρα μας είναι γνωστό ότι είναι η βαριά βιομηχανία. Είναι αυτή στην οποία οφείλουμε ένα μεγάλο κομμάτι των εσόδων αυτής της χώρας. Και αυτό επιβεβαιώνεται, αν θέλετε, και από τα στοιχεία για τη συμμετοχή, για παράδειγμα, του τουρισμού στο ΑΕΠ, που είναι στο 16,5%. Σκεφτείτε ότι στη συνολική απασχόληση της χώρας η συμμετοχή του τουρισμού είναι γύρω στο 18,5% -δηλαδή είναι πάνω από επτακόσιες πενήντα χιλιάδες οι άνθρωποι που εργάζονται εμμέσως ή αμέσως στο χώρο- ενώ το σύνολο των εσόδων είναι πάνω από 10 δισεκατομμύρια.
Καταλαβαίνετε αμέσως τη σημασία και τη συμμετοχή, ακόμα και στο θέμα της τόνωσης της οικονομίας, στο θέμα, δηλαδή, της ανάπτυξης. Κάθε κλάδος της οικονομίας χρειάζεται νέες επενδύσεις, κρατική συμμετοχή, χρήμα, δηλαδή, το οποίο αυτήν τη στιγμή δεν υπάρχει. Ο κλάδος αυτός, με τη συνεισφορά που έχει, είναι ίσως από τους ελάχιστους που δεν χρειάζονται άμεσα επενδύσεις και τα αποτελέσματα μπορούν να φανούν άμεσα. 
Έχουμε λοιπόν όλα αυτά τα στοιχεία. 
Η μείωση του τουριστικού πακέτου αν είναι να γίνει, πρέπει να γίνει τώρα. Γιατί πρέπει να γίνει τώρα; Διότι τώρα κλείνονται συμφωνίες για το καλοκαίρι. Αν θέλουμε, δηλαδή να έχουμε αποτέλεσμα το καλοκαίρι, η μείωση του τουριστικού πακέτου πρέπει να γίνει τώρα. Και πρέπει να γίνει στο χαμηλότερο φορολογικό συντελεστή. 
Οι εργαζόμενοι στον κλάδο του ξενοδοχειακού χώρου και του τουρισμού έχουν πει 6,5% -όχι στο χαμηλότερο που είναι 5,5%, 6,5%- για να μπορέσει να γίνει ανταγωνιστικό το πακέτο. 
Σας θυμίζω ότι χώρες που βρίσκονται κοντά σε εμάς, έχουν συντελεστή 5% έως 7%, που σημαίνει ότι το πακέτο τους είναι πολύ πιο ανταγωνιστικό, διότι είναι στο μισό.
Σκεφτείτε δε, και κάποιες άλλες χώρες που δεν έχουν ισχυρό νόμισμα πόσο ανταγωνιστικό είναι το πακέτο τους. 
Νομίζω λοιπόν ότι η μείωση συνολικά του τουριστικού πακέτου μαζί με τη μείωση στον ΦΠΑ της εστίασης μπορεί να βοηθήσει. Μόνο εκεί η ανεργία μπορεί να αντιμετωπιστεί, διότι να σας θυμίσω ότι στη Γαλλία που μειώθηκε το πακέτο, ο ΦΠΑ στην εστίαση, είχαμε αύξηση σαράντα χιλιάδων θέσεων εργασίας. 
Να πω και κάτι σημαντικό και να κλείσω, κύριε Πρόεδρε. Ξέρουμε ότι η ανεργία αυτήν τη στιγμή στους νέους είναι γύρω στα 50%, ένας στους δύο είναι άνεργος. Ο κλάδος αυτός –γενικά ο τουρισμός, αλλά και η εστίαση- απασχολεί πάρα πολλούς νέους, θα βοηθούσε λοιπόν πάρα πολύ στην αντιμετώπιση της ανεργίας. Υπάρχουν όμως και άλλα στοιχεία τα οποία θα ήθελα να αναπτύξω στη δευτερολογία μου.
Ευχαριστώ πολύ.","ΙΩΑΝΝΗΣ ΜΙΧΕΛΑΚΗΣ",323
"111229"," Σας ευχαριστώ.
Το λόγο έχει ο Υφυπουργός Οικονομικών, κ. Γεώργιος Μαυραγάνης, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111230"," Κύριε Πρόεδρε, είχα πει και σε μια παρόμοια ερώτηση που είχε τεθεί στις αρχές Αυγούστου ότι η πρόθεση της Κυβέρνησης είναι να μειωθεί ο συντελεστής του ΦΠΑ της εστίασης, διότι το κομμάτι αυτό αποτελεί ένα βασικό παράγοντα στη διαμόρφωση του τουριστικού πακέτου. Βέβαια τα άλλα δύο κομμάτια είναι σε μειωμένο συντελεστή –δηλαδή η υπηρεσία διαμονής και οι υπηρεσίες μεταφορών- και όταν είχε υπολογιστεί το κομμάτι της εστίασης προσπάθησαν τότε να το κρατήσουν σ’ ένα χαμηλό όριο, ώστε να μην επιβαρύνεται πάρα πολύ. Αυτό που έχει σημασία είναι να μειωθεί όμως, διότι ο τουρισμός δεν είναι μόνο το τουριστικό πακέτο, φυσικά είναι και όλες οι υπηρεσίες εστίασης. 
Νομίζουμε ότι η χρονική στιγμή της λήψης και εφαρμογής μιας τέτοιας απόφασης φυσικά και είναι συνάρτηση δύο πραγμάτων: Πρώτον, της ανάγκης για σταθεροποίηση των δημοσιονομικών δεδομένων της χώρας και είναι κάτι το οποίο θα το δούμε τους επόμενους δύο μήνες, εφόσον όλα προχωρήσουν σωστά. Και το δεύτερο στοιχείο είναι η ανάγκη για αποτελεσματική ενίσχυση της αγοράς του τουρισμού, ώστε φυσικά να λειτουργήσει υπέρ της επιχειρηματικότητας και της μείωσης των τιμών και να επηρεάσει τη βελτίωση της ανταγωνιστικότητας του ελληνικού τουριστικού πακέτου κατά τη διαμόρφωσή του και εν γένει του ελληνικού τουρισμού.
Συνεπώς αυτό το οποίο εμείς θα προσπαθήσουμε είναι κατά το επόμενο διάστημα, εφόσον φανούν σημάδια σταθεροποίησης, να εξετάσουμε και πάλι το θέμα και να το θέσουμε στη βάση της μείωσης, όπως έχουμε πει. 
Θα πρέπει όμως να κάνω και μια παρατήρηση ότι, όταν θέλουμε να προχωρήσουμε σε μείωση των φόρων, πρέπει όλοι μας, όλοι οι Έλληνες να συστρατευθούν σ’ αυτήν την προσπάθεια. Δεν είναι νοητό να γίνεται προσπάθεια επιχειρηματολογίας υπέρ της μείωσης των φόρων, την οποία υποστηρίζω σε βασικούς τομείς της οικονομίας, όταν από την άλλη μεριά δεν υπάρχει σε μεγάλο μέρος της κοινωνίας μας φορολογική συνείδηση.
Και δυστυχώς αυτό το μέρος της κοινωνίας υπονομεύει αυτήν την προσπάθεια. 
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"111231"," Το λόγο έχει ο ερωτών Βουλευτής για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111232"," Κύριε Πρόεδρε, είναι πολύ κρίσιμο αυτήν τη στιγμή να είχαμε μια συγκεκριμένη ημερομηνία, το πότε, το οποίο δεν το ακούσαμε. Και είναι κρίσιμο γιατί, όπως είπα και προηγουμένως, αυτή είναι μία κίνηση ουσιαστικά που δίνει ανάπτυξη χωρίς να υπάρχει κόστος, χωρίς να χρειάζεται να βάλει χρήματα ο κρατικός κορβανάς, χωρίς να χρειάζεται να γίνουν επενδύσεις και μπορεί να έχει άμεσα αποτέλεσμα.
Αναφέρθηκε στο θέμα της εστίασης ο Υπουργός, λέγοντας ότι το ποσοστό που υπάρχει αυτήν τη στιγμή δεν επηρεάζει άμεσα το τουριστικό πακέτο. Πρέπει να σας πω ότι ο ΦΠΑ στην εστίαση συμμετέχει κατά 30%, δηλαδή σημαίνει ότι ανεβαίνει τρεις μονάδες, αν θέλετε, το κόστος του τουριστικού πακέτου μόνο και μόνο από την εστίαση, γιατί ξέρουμε πολύ καλά ότι ο τουρίστας που θα έρθει στην Ελλάδα καταναλώνει.
Θέλω να πω επίσης ότι δεν ωφελείται μόνο ο κλάδος του τουρισμού από τη μείωση του ΦΠΑ. Ενισχύεται η γεωργία, ενισχύεται η βιομηχανία, ζει μια σειρά από πάρα πολλά επαγγέλματα γύρω από αυτό.
Επίσης να πούμε και κάτι άλλο, ένα άλλο οικονομικό στοιχείο, μιας και αναφέρθηκε σε οικονομικά στοιχεία ο Υπουργός. Ο τουριστικός πολλαπλασιαστής εκτιμάται πάνω από 2%, είναι σχεδόν 2,1%. Τι σημαίνει αυτό το πράγμα; Ότι κάθε ευρώ που καταναλώνεται στην τουριστική αγορά, δημιουργεί υπερδιπλάσια κατανάλωση στη δευτερογενή αγορά για την υπόλοιπη οικονομία. Κάθε ευρώ που δίνεται στον τουρισμό, ουσιαστικά προσφέρει υπερδιπλάσιο όφελος στην υπόλοιπη οικονομία. Ας μην το αγνοούμε λοιπόν. 
Και μιας και αναφερθήκατε στη φοροδιαφυγή, ναι, πράγματι υπάρχει φοροδιαφυγή, όμως ξέρουμε πάρα πολύ καλά και ήταν μια τακτική που εφαρμοζόταν δύο χρόνια, ότι η αύξηση των φόρων δεν αύξανε τα έσοδα, αλλά η αύξηση των φόρων μείωνε τα έσοδα, αύξανε τη φοροδιαφυγή, γιατί ο κόσμος δεν είχε να πληρώσει, με αποτέλεσμα να μειώνονται τα έσοδα. Χώρια δε, που μειωνόταν και η κατανάλωση, που σημαίνει ότι η μείωση της κατανάλωσης έριχνε το τζίρο στα μαγαζιά και προκαλούσε αύξηση της ανεργίας, κλείσιμο των μαγαζιών, όλο αυτό το σπιράλ του οικονομικού θανάτου που βγαίνουμε και λέμε. 
Καλό θα ήταν λοιπόν σήμερα –και θα ήταν ένα μεγάλο μήνυμα στην αγορά, όχι μόνο εδώ, αλλά και εκτός, γιατί είπαμε ότι τώρα κλείνονται τα τουριστικά πακέτα, τώρα έχει αξία να γίνει αυτό το πράγμα, τώρα η κίνηση αυτή θα δώσει όφελος για το καλοκαίρι και δεν θα τρέχουμε το καλοκαίρι να δούμε τι γίνεται- να πούμε πότε, μιας και τα οφέλη δεν νομίζω ότι χρειάζεται να τα αναπτύξουμε παραπάνω, ποια είναι για την ελληνική οικονομία.
Ευχαριστώ.","ΙΩΑΝΝΗΣ ΜΙΧΕΛΑΚΗΣ",323
"111233"," Ευχαριστώ, κύριε συνάδελφε.
Το λόγο έχει ο Υφυπουργός κ. Γεώργιος Μαυραγάνης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111234"," Κύριε Πρόεδρε, δεν είπα ποτέ ότι το κομμάτι της εστίασης δεν έχει σημασία. Αυτό το οποίο είπα είναι ότι τουλάχιστον το κομμάτι της εστίασης κρατήθηκε όσο μπορούσε πιο χαμηλά, δηλαδή στο 30%, γιατί θα μπορούσε να είναι και παραπάνω και να είναι ακόμη πιο επιβαρυμμένο το πακέτο.
Συνεπώς αυτό το οποίο πρέπει να γίνει από δω και πέρα, είναι όντως να θέσουμε το θέμα στη σωστή του διάσταση. Δηλαδή ναι, το τουριστικό πακέτο διαμορφώνεται τώρα, αλλά πρέπει να δούμε πώς εξελίσσονται και τα έξοδα, ιδίως το Σεπτέμβριο. 
Από εκεί και πέρα εφόσον υπάρχει απτό δείγμα της σταθεροποίησης των εσόδων, θα πρέπει βεβαίως το θέμα της εστίασης, που επηρεάζει το τουριστικό πακέτο, να τεθεί άμεσα και θα το κάνουμε αυτό να είστε σίγουροι. Το να πούμε συγκεκριμένη ημερομηνία, αν δεν είμαστε έτοιμοι, νομίζω ότι είναι λίγο πρόωρο.
Σε κάθε περίπτωση αυτό το οποίο κάνουμε -και το είδατε και με τις δόσεις του εισοδήματος- είναι να μελετούμε πάρα πολύ καλά τις επιπτώσεις, να λαμβάνουμε υπ’ όψιν μας τα κοινωνικά αιτήματα και να προχωρούμε στην απόφαση. Κι έτσι θα λειτουργήσουμε και σ’ αυτό το θέμα. Δεν πρόκειται να εγκαταλείψουμε, ούτε ως Κυβέρνηση ούτε εγώ προσωπικά, την προσπάθεια μείωσης της φορολογίας. Όμως επαναλαμβάνω ότι για να το επιτύχεις αυτό, θα πρέπει να σταθεροποιήσεις τα έσοδα και θα πρέπει να έχεις πλέον αποτελέσματα ισοδύναμα, από τη φοροδιαφυγή. Αυτό λοιπόν θα γίνει κι έχουν ξεκινήσει οι ενέργειες, για να μπορέσουμε να είμαστε σ’ αυτήν τη λογική. 
Θα ήθελα να πω και κάτι άλλο, ότι στο χώρο της εστίασης παρατηρείται ένα μεγάλο πρόβλημα που συνίσταται στο ότι οι μεγάλες επιχειρήσεις έχουν σχεδόν μηδενικό βαθμό παραβατικότητας κι οι μικρές επιχειρήσεις μεγάλο. Γι’ αυτό και ζήτησα να υπάρξει συνείδηση από το κοινωνικό σύνολο υπέρ της φορολογικής συμμόρφωσης. Θα πρέπει να καταλάβουν όλοι στην Ελλάδα ότι δεν μπορούμε να μειώσουμε φόρους, εάν δεν έχουμε σοβαρό αποτέλεσμα στη φοροδιαφυγή. Κι αυτό από τη μία μεριά είναι ευθύνη της Κυβέρνησης, αλλά από την άλλη μεριά είναι ευθύνη όλων. Είναι ευθύνη των πολιτών, οι οποίοι πλέον πρέπει να συνηθίσουν ότι δεν μπορεί να συνεχίζεται αυτή η πολιτική. Δεν μπορεί ο καθένας να μη ζητάει την απόδειξη ή ο καθένας να μην κόβει απόδειξη, διότι όλες αυτές οι ενέργειες της μη συμμόρφωσης έχουν αποτέλεσμα στα έσοδα. Έχουμε υψηλό ποσό φοροδιαφυγής και δεν μπορούμε αλλιώς να αντιμετωπίσουμε το δημοσιονομικό πρόβλημα της χώρας. Θα πρέπει λοιπόν όλοι μας να σοβαρευτούμε σ’ αυτό το ζήτημα. 
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"111235"," Ευχαριστούμε, κύριε Υπουργέ. Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 3 Σεπτεμβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 138/28-8-2012 επίκαιρη ερώτηση του Βουλευτή της Νέας Δημοκρατίας κ. Κωνσταντίνου Σκρέκα προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με το χρονοδιάγραμμα, τη χρηματοδότηση και την πορεία των έργων κατασκευής του αυτοκινητόδρομου της Κεντρικής Ελλάδας Ε-65.
2. Η με αριθμό 145/28-8-2012 επίκαιρη ερώτηση της Βουλευτού του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αικατερίνης Ιγγλέζη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την αντιμετώπιση της πυρκαγιάς του Αγίου Όρους στη Χαλκιδική στις 8-8-2012. 
3. Η με αριθμό 143/28-8-2012 επίκαιρη ερώτηση του Βουλευτή των Ανεξάρτητων Ελλήνων κ. Κωνσταντίνου Μαρκόπουλου προς τον Υπουργό Υγείας, σχετικά με το κόστος της υπηρεσίας τηλεφωνικών ραντεβού του ΕΟΠΥΥ. 
4. Η με αριθμό 156/28-8-2012 επίκαιρη ερώτηση της Βουλευτού του Λαϊκού Συνδέσμου –Χρυσή Αυγή κ. Ελένης Ζαρούλια προς τους Υπουργούς Εργασίας, Κοινωνικής Ασφάλισης και Πρόνοιας και Υγείας, σχετικά με την υποστελέχωση του Κέντρου Υγείας του νησιού της Πάρου. 
5. Η με αριθμό 148/28-8-2012 επίκαιρη ερώτηση του Βουλευτή της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με τη διερεύνηση από το ΣΔΟΕ υποθέσεων που αφορούν πολιτικά πρόσωπα.
6. Η με αριθμό 152/28-8-2012 επίκαιρη ερώτηση της Βουλευτού του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Οικονομικών και Ναυτιλίας, σχετικά με την ιδιωτικοποίηση των λιμανιών και μαρίνων της χώρας. 
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 139/28-8-2012 επίκαιρη ερώτηση του Βουλευτή της Νέας Δημοκρατίας κ. Χρίστου Δήμα προς τον Υπουργό Αγροτικής Ανάπτυξης και Τροφίμων, σχετικά με την καταβολή αποζημιώσεων από τον ΕΛΓΑ στους αμπελοκαλλιεργητές της περιοχής Νεμέας Κορινθίας. 
2. Η με αριθμό 140/28-8-2012 επίκαιρη ερώτηση του Βουλευτή των Ανεξάρτητων Ελλήνων κ. Επαμεινώνδα Μαριά προς τον Υπουργό Οικονομικών, σχετικά με τις νομικές ενέργειες για την είσπραξη από τη Γερμανία των πολεμικών επανορθώσεων. 
3. Η με αριθμό 157/28-8-2012 επίκαιρη ερώτηση του Βουλευτή του Λαϊκού Συνδέσμου- Χρυσή Αυγή κ. Ηλία Παναγιώταρου προς τους Υπουργούς Εργασίας, Κοινωνικής Ασφάλισης και Πρόνοιας και Υγείας, σχετικά με το κόστος της υπηρεσίας τηλεφωνικών ραντεβού του ΕΟΠΥΥ. 
4. Η με αριθμό 149/28-8-2012 επίκαιρη ερώτηση του Βουλευτή της Δημοκρατικής Αριστεράς κ. Ιωάννη Πανούση προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις άδειες των κρατουμένων στα Σωφρονιστικά Καταστήματα της χώρας.
5. Η με αριθμό 153/28-8-2012 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Νικολάου Καραθανασόπουλου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με τη λήψη μέτρων αποπεράτωσης των μεγάλων κατασκευαστικών έργων. 
Θέλω επίσης να σας ενημερώσω ότι τον Πρόεδρο της Κοινοβουλευτικής Ομάδας του ΣΥΡΙΖΑ-Ενωτικού Κοινωνικού Μετώπου κ. Αλέξη Τσίπρα, στην επίκαιρη ερώτησή του προς τον Πρωθυπουργό, θα τον αναπληρώσει ο Κοινοβουλευτικός Εκπρόσωπος του κόμματος κ. Παναγιώτης Λαφαζάνης. 
Θα συζητηθεί λοιπόν τώρα η πρώτη με αριθμό 134/6/28-8-2012 επίκαιρη ερώτηση πρώτου κύκλου του Προέδρου της Κοινοβουλευτικής Ομάδας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αλέξη Τσίπρα προς τον Πρωθυπουργό, σχετικά με τις επαφές του Πρωθυπουργού με ξένους ηγέτες και τη συνέχιση της εφαρμογής της πολιτικής του μνημονίου.
Στην ερώτηση θα απαντήσει ο Υπουργός Οικονομικών κ. Στουρνάρας. 
Το λόγο έχει ο κ. Λαφαζάνης για δύο λεπτά, προκειμένου να αναπτύξει την επίκαιρη ερώτηση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111236"," Ευχαριστώ, κύριε Πρόεδρε. 
Όπως είπατε κι εσείς, την ερώτηση αυτή την απηύθυνε ο Πρόεδρος του Συνασπισμού Ριζοσπαστικής Αριστεράς προς τον Πρωθυπουργό κ. Αντώνη Σαμαρά. Όμως δεν βλέπουμε τον Αντώνη Σαμαρά στην Αίθουσα της Βουλής. Γιατί κρύβεται ο Πρωθυπουργός, κύριε Πρόεδρε; Γιατί φυγομαχεί; Γιατί έχει να έρθει στη Βουλή από τις προγραμματικές δηλώσεις; Γιατί καταφεύγει στους μονολόγους στην Πολιτική Επιτροπή της Νέας Δημοκρατίας και σε συκοφαντίες κατά του ΣΥΡΙΖΑ και κατά της Αντιπολίτευσης γενικότερα και δεν έρχεται εδώ να υπερασπίσει τις επιτυχίες του, ακούγοντας και τον αντίλογο, πρόσωπο με πρόσωπο, της Αξιωματικής Αντιπολίτευσης; Εγκαινιάστηκε μία νέα πρακτική από τον κύριο Πρωθυπουργό, της εξαφάνισης!
Εμείς φυσικά κάνουμε διάλογο και αντιπαράθεση με την Κυβέρνηση και είναι καλοδεχούμενη η παρουσία του Υπουργού Οικονομικών. Όμως αυτό δεν υποκαθιστά την ανάγκη του να παίξει ο Πρωθυπουργός το ρόλο του μέσα στη Βουλή. 
Μιλήσατε για επιτυχία, κύριε Στουρνάρα και κύριοι της Κυβέρνησης, για τα πρόσφατα ταξίδια του κυρίου Πρωθυπουργού και τις συναντήσεις του με Μέρκελ και Ολάντ. Μιλήσατε για αλλαγή κλίματος. Αλλαγή κλίματος δεν βλέπουμε. Αν βλέπαμε αλλαγή κλίματος και επιτυχίες, θα ήμασταν οι πρώτοι που θα τις χειροκροτούσαμε. 
Αυτό που βλέπουμε είναι ότι επιχειρείτε μετά απ’ αυτές τις συναντήσεις να αλλάξετε ακόμα περισσότερο τα φώτα στον ελληνικό λαό, να ρημάξετε κυριολεκτικά τον τόπο με ακόμα πιο σκληρή και αυστηρή εκδοχή του μνημονίου και των μνημονιακών πολιτικών. 
Είναι επιτυχία ότι χαρίσατε την ΑΤΕ, την Αγροτική Τράπεζα, μια ιστορική τράπεζα και δώσατε δώρο από πάνω στο δήθεν αγοραστή, πολλά δισεκατομμύρια, σχεδόν όσο το πακέτο που θα λάβετε; 
Είναι επιτυχία ότι μόλις ήρθατε από το ταξίδι σας στην Γερμανία και στη Γαλλία κάνατε δήλωση μέσα στη Βουλή με την οποία κρίνατε μη βιώσιμο το Ταχυδρομικό Ταμιευτήριο, δηλαδή την πιο εύρωστη τράπεζα στην Ελλάδα και την τρίτη ευρωστότερη στην Ευρωπαϊκή Ένωση; Είναι επιτυχία ότι το κρίνατε μη βιώσιμο, για να το ξεπουλήσετε κυριολεκτικά, δηλαδή να ξεπουλήσετε μια ιστορική τράπεζα; 
Είναι επιτυχία δηλαδή, ότι γινόμαστε μια χώρα που θα είναι η μόνη ευρωπαϊκή χώρα που δεν θα έχει ούτε Αγροτική Τράπεζα ούτε Ταχυδρομικό Ταμιευτήριο; 
Είναι επιτυχία ότι δώσατε δώρο, πεσκέσι κυριολεκτικά, στην κ. Μέρκελ εν όψει του ταξιδιού, την υπογραφή της συμφωνίας που έκανε «πλυντήριο» στη «SIEMENS», στο μεγαλύτερο ίσως σκάνδαλο της Μεταπολίτευσης σε αυτήν τη χώρα; Βαφτίζετε το κρέας ψάρι!
Είναι επιτυχία οι εξετάσεις υποταγής, υπακοής και γονυκλισίας που δώσατε στην κ. Μέρκελ και στον κ. Ολάντ; 
Είναι επιτυχία αυτά τα οποία κάνετε και υπαναχωρήσατε πλήρως απ’ όλες τις προεκλογικές σας δεσμεύσεις; Τι είχατε πει προεκλογικά, όχι εσείς προσωπικά -γιατί δεν κάνατε προεκλογική εκστρατεία- αλλά η Κυβέρνησή σας; 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"111237"," Κύριε Λαφαζάνη, παρακαλώ ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111238"," Τελειώνω, κύριε Πρόεδρε.
Τι είχατε πει; Είπατε ότι θα κάνετε επαναδιαπραγμάτευση του μνημονίου. Ατελέσφορη η επαναδιαπραγμάτευση βεβαίως. Ακύρωση του μνημονίου έπρεπε να είχε γίνει. Αλλά και αυτήν την επαναδιαπραγμάτευση την πετάξατε στον κάλαθο των αχρήστων. 
Μετά μιλήσατε για επιμήκυνση. Και την επιμήκυνση αυτή –παρ’ όλο που δεν απαντάει στο ελληνικό πρόβλημα- την πετάξατε και αυτή στον κάλαθο των αχρήστων, την παραπέμψατε στις καλένδες. 
Αυτό το οποίο κάνατε είναι να γυρίσετε πίσω με ένα πακέτο το οποίο δεν ξέρουμε και τι ύψος θα έχει. Εντεκάμισι δισεκατομμύρια θα είναι, κύριε Στουρνάρα, το πακέτο σας, 14 δισεκατομμύρια θα είναι, παραπάνω θα είναι; Θα κόψετε μισθούς, θα κόψετε συντάξεις, θα κόψετε ειδικά μισθολόγια, θα κόψετε τα εφάπαξ, θα κόψετε τις επικουρικές, θα κόψετε όλα τα επιδόματα, θα λεηλατήσετε ακόμα περισσότερο την κοινωνία; Ποιος είναι ο στόχος σας; Να οδηγήσετε σε πλήρη καταστροφή πλέον αυτήν τη χώρα; Και αυτό το λέτε επιτυχία και αλλαγή κλίματος; 
Όλα αυτά πρέπει να ανατραπούν αυτήν την ώρα. Η Ελλάδα έχει και άλλη επιλογή, έχει και άλλο δρόμο. Ένα προοδευτικό δρόμο χωρίς μνημόνια. Ένα δρόμο προοδευτικής και παραγωγικής ανασυγκρότησης της χώρας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΛΑΦΑΖΑΝΗΣ",279
"111239"," Κύριε Λαφαζάνη, παρακαλώ ολοκληρώστε. 
Είναι γεγονός ότι το θέμα αυτό θα μπορούσε να απασχολήσει πέντε συνεδριάσεις της Ολομέλειας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111240"," Δεν τελειώνει, κύριε Πρόεδρε. Βεβαίως.","ΠΑΝΑΓΙΩΤΗΣ ΛΑΦΑΖΑΝΗΣ",279
"111241"," Όμως είναι επίκαιρη ερώτηση. Η ανοχή υπήρξε. Το λέω και για το παρακάτω, γιατί έχουμε συνέχεια της επίκαιρης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111242"," Μάλιστα, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"111243"," Παρακαλώ να απαντήσει ο Υπουργός κ. Ιωάννης Στουρνάρας με την αντίστοιχη χρονική ανοχή βεβαίως.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111244"," Κατ’ αρχάς να πω ότι είναι χαρά μου να έρχομαι, κύριε Λαφαζάνη, να απαντώ στις ερωτήσεις σας και σας ευχαριστώ για τα καλά σας λόγια.
Ο Πρωθυπουργός δυστυχώς δεν μπορεί να παρίσταται σήμερα στη Βουλή, για να απαντήσει στην επίκαιρη ερώτηση του Αρχηγού της Αξιωματικής Αντιπολιτεύσεως, λόγω σημαντικών ανειλημμένων υποχρεώσεων, αλλά με την ιδιότητα του Υπουργού Οικονομικών συνόδευσα τον Πρωθυπουργό στο Βερολίνο και στο Παρίσι και νομίζω ότι μπορώ επαρκώς να σας ενημερώσω για τις συζητήσεις που πραγματοποιήθηκαν εκεί.
Κατ’ αρχάς οι συζητήσεις αυτές έγιναν μέσα σε ένα πολύ καλό κλίμα και φαίνεται. Μετά άρχισαν δηλώσεις θετικές για την Ελλάδα. Έχει αλλάξει το κλίμα. Και όχι μόνο αυτό, αλλά έχει αλλάξει και το κλίμα στην αγορά, έχουν γυρίσει πίσω καταθέσεις, η τιμή των ομολόγων στη δευτερογενή αγορά έχει αυξηθεί σημαντικά. Υπάρχει μια αποκατάσταση κλίματος εμπιστοσύνης, που είναι παρά πολύ σημαντική για τον ελληνικό λαό και ειδικότερα για τις φτωχότερες τάξεις. 
Οι εταίροι μας είναι διατεθειμένοι μάς δήλωσαν, να συνεχίσουν να υποστηρίζουν τη χώρα μας και την προσπάθεια της να ξεπεράσει τη βαθιά δημοσιονομική κρίση και τις συνέπειές της. 
Κατά τις συζητήσεις που είχαμε, παρουσιάστηκε η πρόοδος εφαρμογής του προγράμματος δημοσιονομικής προσαρμογής. Παράλληλα όμως έγινε αναλυτική παρουσίαση των οδυνηρών επιπτώσεων της ύφεσης στην ελληνική οικονομία, αλλά και της αρνητικής επίδρασης που έχει η ύφεση στον περιορισμό του δημοσιονομικού ελλείμματος.
Κάναμε λοιπόν εκτενείς συζητήσεις και προσπαθήσαμε να πείσουμε τους εταίρους μας ότι εξίσου σημαντική ή ακόμα πιο σημαντική με τη μείωση του ελλείμματος είναι και η αύξηση του ΑΕΠ. Η αύξηση του ΑΕΠ θα έχει θετικές κοινωνικές επιπτώσεις, αλλά επίσης και θετικές επιπτώσεις στην απασχόληση στο επιχειρηματικό περιβάλλον.
Συγκεκριμένα θέσαμε το θέμα της παροχής ρευστότητας από την Ευρωπαϊκή Κεντρική Τράπεζα στο ελληνικό τραπεζικό σύστημα και κατ’ επέκταση στο σύνολο της ελληνικής οικονομίας. Θέσαμε το θέμα της χρηματοδότησης αναπτυξιακών έργων από την Ευρωπαϊκή Τράπεζα Επενδύσεων και φυσικά θέσαμε και το θέμα πώς η δημοσιονομική προσαρμογή μπορεί να γίνει πιο ήπια τα επόμενα χρόνια.
Τόσο η κ. Μέρκελ όσο και ο κ. Ολάντ αναγνώρισαν με τον πλέον απερίφραστο τρόπο τις επώδυνες προσπάθειες και θυσίες τις οποίες έχει κάνει ο ελληνικός λαός. Η γερμανική και η γαλλική κυβέρνηση έχουν ως βασική προτεραιότητα τη διασφάλιση της ενότητας του ενιαίου νομίσματος, αλλά και ολόκληρου του ευρωπαϊκού οικοδομήματος και είναι διατεθειμένες να δράσουν συντονισμένα και αποφασιστικά για αυτό.
Η χώρα μας συμμετέχει σε αυτήν τη συζήτηση με επιχειρήματα, με στοιχεία αλλά και με απτές πράξεις συνεπούς εφαρμογής των δεσμεύσεών της. Προς αυτήν την κατεύθυνση εργάζεται με εντατικούς ρυθμούς το σύνολο της Κυβέρνησης, σε συνεννόηση με τους κυβερνητικούς εταίρους που τη στηρίζουν.
Κατ’ αρχάς κάνουμε μία μεγάλη προσπάθεια για να διαμορφώσουμε μία δέσμη μέτρων, που θα βοηθήσει να εξοικονομηθούν κρίσιμοι πόροι για την ελληνική οικονομία. Πόροι που θα μας επιτρέψουν να εξαλείψουμε τα ελλείμματα, ώστε να ελαχιστοποιήσουμε τις χρηματοδοτικές ανάγκες της χώρας. Έτσι μόνο θα απαλλαγούμε από το μνημόνιο, έτσι θα σταματήσουμε να δημιουργούμε δυσβάσταχτα βάρη που μετακυλίονται στις επόμενες γενιές.
Αναζητούμε σήμερα να συνθέσουμε ένα πακέτο μέτρων ύψους περίπου 11,7 δισεκατομμυρίων ευρώ, που θα κατανέμει τα βάρη, κατά το δυνατόν, ακριβοδίκαια και θα διασφαλίζει τον πυρήνα των κοινωνικών παροχών. Το πακέτο προβλέπει εξοικονόμηση πόρων μέσα από την αναδιάρθρωση του δημόσιου τομέα, της Τοπικής Αυτοδιοίκησης, της εκχώρησης αρμοδιοτήτων προς τον ιδιωτικό τομέα, του συμμαζέματος των ΔΕΚΟ, όπως επίσης και σημαντικές διαρθρωτικές αλλαγές στην υγεία, την παιδεία και την άμυνα.
Αυτό πρέπει να γίνει όχι γιατί το ζητάει το μνημόνιο, αλλά γιατί πρέπει να το κάνουμε εμείς, για να επαναφέρουμε την οικονομία σε μια βιώσιμη τροχιά. 
Δεν στεκόμαστε μόνο εδώ. Διαμορφώνουμε ένα συνολικό στρατηγικό αναπτυξιακό πακέτο που θα τονώσει την ελληνική οικονομία, θα την βγάλει από τη ζώνη της ύφεσης και θα δώσει προοπτική στη χώρα.
Επειδή ξαναείπατε για την Αγροτική και το Ταχυδρομικό Ταμιευτήριο, θέλω να σας πω ότι το παλιό έχει πεθάνει. Μου θυμίζει από το σχολείο τα λόγια του Σοφοκλή στην Αντιγόνη για τα μικρά δεντράκια που αντιτίθενται στον άνεμο και λέει: « τα δ’ αντιτείνοντ’ απόλλυνται».
Εάν λοιπόν δεν προχωρήσουμε σε αλλαγές, θα σαρωθούμε. Αυτό κάνουμε. Προσπαθούμε να κάνουμε ένα πιο βιώσιμο τραπεζικό σύστημα, με συγχωνεύσεις τραπεζών και το σύστημα αυτό θα πάει χέρι με χέρι με μια πιο βιώσιμη οικονομία.
Ευχαριστώ πολύ.","ΙΩΑΝΝΗΣ ΣΤΟΥΡΝΑΡΑΣ",168
"111245"," Ευχαριστώ, κύριε Υπουργέ.
Το λόγο έχει ο κ. Λαφαζάνης, παρακαλώ, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111246"," Είπατε ότι το παλιό έχει πεθάνει. Εσείς αναβιώνετε όχι μόνο το παλιό, αλλά κυριολεκτικά οδηγείτε τη χώρα στο Μεσαίωνα, σ’ έναν οικονομικό, σ’ έναν εργασιακό και σ’ έναν κοινωνικό μεσαίωνα.
Ποιο παλιό πεθαίνει, κύριε Στουρνάρα μου; Ποιο είναι το παλιό που πεθαίνει; Ότι χαρίζετε την Αγροτική Τράπεζα σε μια ιδιωτική τράπεζα –κυριολεκτικά τη χαρίζετε- και δίνετε δώρο, δώρο!, στον αγοραστή 7 δισεκατομμύρια ευρώ, πέραν του πακτωλού των δισεκατομμυρίων που του δίνετε με την ανακεφαλαιοποίηση; Και αυτό το λέτε το παλιό που πεθαίνει; Αυτό είναι μέγα πολιτικό και οικονομικό σκάνδαλο.
Το παλιό που πεθαίνει τι είναι; Να επιχειρείτε την απαξίωση ενός ιστορικού Ταχυδρομικού Ταμιευτηρίου που έχει προσφέρει τεράστιες υπηρεσίες σ’ αυτήν τη χώρα, λέγοντας ότι είναι μη βιώσιμο, χωρίς να έχετε κανένα απολύτως στοιχείο και χωρίς να παραθέτετε στην Εθνική Αντιπροσωπεία τίποτα που να το αποδεικνύει; 
Αυτή η δήλωση σας καταλαβαίνετε ότι είναι μία δήλωση βόμβα. Κατέστρεψε το Ταχυδρομικό Ταμιευτήριο, το οδήγησε εκτός Χρηματιστηρίου, εκτός των συναλλαγών. Και αυτό γιατί το κάνετε, χωρίς στοιχεία και χωρίς να βασίζεστε στην πραγματικότητα πουθενά; 
Το κάνετε μόνο και μόνο για να εξυπηρετήσετε, δυστυχώς, ιδιωτικά συμφέροντα, για να ξεπουλήσετε το Ταχυδρομικό Ταμιευτήριο. Πείτε μου, γι’ αυτό «το παλιό που πεθαίνει», ποια ευρωπαϊκή χώρα είναι εκείνη -μία να μου πείτε- που δεν έχει Αγροτική Τράπεζα και Ταχυδρομικό Ταμιευτήριο; Αυτή η χώρα που θέλετε να κάνετε, δεν θα είναι μία ανεξάρτητη χώρα. Είναι μπανανία, είναι μία χώρα νεοαποικιοκρατίας. Αυτήν τη χώρα θέλετε να κάνετε μέσα στην Ευρωζώνη και μέσα στην Ευρωπαϊκή Ένωση.
Λέτε ότι βρήκατε κατανόηση, βρήκατε κλίμα εμπιστοσύνης από τους εταίρους. Βεβαίως μπορεί να βρήκατε, αφού τα δώσατε όλα, χωρίς να ζητήσετε τίποτα! Ένα σας ζητούσαν, δέκα δίνατε, προκειμένου να είσαστε βέβαιοι ότι εξυπηρετείτε την αλαζονεία και την απληστία της κ. Μέρκελ και των κυρίαρχων κύκλων της Ευρωπαϊκής Ένωσης. Δώσατε εξετάσεις υποταγής και υπακοής, για να πάρετε την υποτιθέμενη αυτή εμπιστοσύνη. Αυτό κάνατε. Και έρχεστε αυτό το πράγμα να το εμφανίσετε ως επιτυχία στον ελληνικό λαό; Επιτυχία ότι θα πάτε να κόψετε συντάξεις; Επιτυχία ότι θα πάτε να κόψετε ξανά μισθούς; Επιτυχία ότι οδηγείτε στη φτώχεια και στην εξαθλίωση τον ελληνικό λαό; Σας διαβάζω τις δεσμεύσεις σας, όχι τις προεκλογικές, αλλά τις δεσμεύσεις τις μετεκλογικές, της τρικομματικής αυτής Κυβέρνησης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Λέγατε ότι ο τελικός δημοσιονομικός στόχος μπορεί να επιτευχθεί χωρίς επιπλέον περικοπή μισθών και συντάξεων ή του Προγράμματος Δημοσίων Επενδύσεων. Θα το κάνετε αυτό;
Μαθαίνουμε και πληροφορούμεθα ότι πάτε να ξαναλεηλατήσετε και μισθούς και συντάξεις και εφάπαξ και τις επικουρικές, να λεηλατήσετε τις κοινωνικές δαπάνες. Μέχρι και τα επιδόματα πάτε να καταστρέψετε, πάτε να αφαιρέσετε, πάτε να συρρικνώσετε. Αυτή είναι η πολιτική σας. Αυτή είναι η δήθεν αξιοπιστία. Με αυτήν όμως την αξιοπιστία καταστρέφεται ο τόπος.
Επαναλαμβάνουμε ότι η Ελλάδα δεν αντέχει άλλο πακέτα καταστροφής. Πρέπει να τελειώνουμε με το μνημόνιο. Πρέπει να τελειώνουμε με τις επιλογές λιτότητας, λεηλασίας και εξόντωσης. Και θα τελειώνουμε. Ο τόπος έχει άλλη επιλογή. Ο ελληνικός λαός σύντομα θα σας ανατρέψει, θα σας διώξει, θα σας πάει στο πολιτικό περιθώριο.","ΠΑΝΑΓΙΩΤΗΣ ΛΑΦΑΖΑΝΗΣ",279
"111247"," Ευχαριστούμε πολύ, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111248"," Θα εφαρμόσει και θα επιλέξει πολιτικές προοδευτικής προοπτικής, πολιτικές ανασυγκρότησης της χώρας, πολιτικές παραγωγικής ανασυγκρότησης και κοινωνικής ανασυγκρότησης, διεξόδου από την κρίση, με δικαιοσύνη και προοπτική.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ/ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"111249"," Το λόγο έχει ο Υπουργός κ. Ιωάννης Στουρνάρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111250"," Μακάρι να μπορούσαμε να έχουμε ένα δρόμο διαφορετικό απ’ αυτόν, κύριε Λαφαζάνη. Πολύ ωραίες οι ρητορικές κορώνες σας, αλλά μπορείτε να μου πείτε πού θα μπορούσαμε να στραφούμε εκτός από την Ευρωζώνη, για να έχουμε λύση στο πρόβλημα; Ποιος θα μας δάνειζε 240 δισεκατομμύρια ευρώ συν 140 που έχει πάρει το τραπεζικό σύστημα από την Ευρωπαϊκή Κεντρική Τράπεζα, για να σωθούμε; Πού θα βρισκόμασταν σήμερα, αν δεν είχαμε αυτά τα 400 περίπου δισεκατομμύρια ευρώ; Θα είμαστε πίσω από το 1950, αν υπολογίσετε τι θα συνέβαινε στο ΑΕΠ, αν δεν είχαμε τα λεφτά αυτά.
Έχετε κάποια λύση να μας πείτε, κάποια χώρα, κάποιον άλλον πλανήτη που θα μας δάνειζε 340 δισεκατομμύρια ευρώ, για να ζήσουμε; Το επίπεδο του ελληνικού λαού σαφώς έχει πέσει. Δεν έχει πέσει όμως δραματικά, δεν έχουμε γίνει Αργεντινή, δεν έχουμε υποστεί τόσο μεγάλη μείωση στο βιοτικό μας επίπεδο. Πραγματικά, πείτε μου εάν έχετε εσείς κάποια άλλη λύση. Ποιος θα μας έδινε 340 δισεκατομμύρια ευρώ;
Όσον αφορά το τραπεζικό σύστημα, έχει ξεκινήσει η αναδιάρθρωσή του χωρίς να ανοίξει ρουθούνι. Δεν έχει απολυθεί κανένας. Πείτε μου μία άλλη χώρα στον κόσμο όπου γίνεται αυτό. Το Ταχυδρομικό Ταμιευτήριο δεν καταστρέφεται καθόλου. Διασφαλίζεται η λειτουργία του. Έχουν διασφαλιστεί απόλυτα οι καταθέσεις. Απλά, λόγω δυσμενών συνθηκών, αποσύρθηκε από το Χρηματιστήριο η συναλλαγή της μετοχής. Αυτό όμως το πρόβλημα θα λυθεί σύντομα. Προχωρούμε ήδη σε μία βασική αναδιάρθρωση του τραπεζικού συστήματος, με σκοπό να γίνει περισσότερο βιώσιμο. Όταν λέω «το παλιό πεθαίνει», αυτό προκύπτει από το γεγονός ότι η ελληνική οικονομία δεν μπορεί πια να ξαναβγεί στις αγορές ούτε και οι τράπεζές της. Αυτό προσπαθούμε να λύσουμε με έναν τρόπο ήπιο, χωρίς επιπτώσεις στην απασχόληση και στο βιοτικό επίπεδο. Παρακαλώ, αν έχετε κάποιον άλλο τρόπο να μου υποδείξετε, ιδού η Ρόδος.","ΙΩΑΝΝΗΣ ΣΤΟΥΡΝΑΡΑΣ",168
"111251"," Ευχαριστώ πολύ, κύριε Υπουργέ.
Ακολουθεί η τρίτη με αριθμό 141/28-8-2012 επίκαιρη ερώτηση πρώτου κύκλου της Βουλευτού των Ανεξαρτήτων Ελλήνων κ. Χρυσούλας-Μαρίας Γιαταγάνα προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με δημοσιεύματα του ελληνικού και ξένου τύπου για εκμίσθωση του λονδρέζικου κλαμπ «ΚΑΡΛΤΟΝ» από Έλληνες Αξιωματούχους, που συνόδευαν την ελληνική Ολυμπιακή Ομάδα.
Το λόγο έχει η συνάδελφος κ. Γιαταγάνα, για δύο λεπτά, για να αναπτύξει την επίκαιρη ερώτησή της.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111252"," Ευχαριστώ, κύριε Πρόεδρε.
Σύμφωνα με δημοσιεύματα του ξένου και ελληνικού τύπου, οι Έλληνες αξιωματούχοι, που συνόδευσαν την ελληνική ολυμπιακή ομάδα στους Ολυμπιακούς Αγώνες του 2012 στο Λονδίνο, μίσθωσαν για οχτώ μόνο μέρες, το πλέον πανάκριβο κλαμπ, το «ΚΑΡΛΤΟΝ» κλαμπ, δίνοντας για οχτώ μόνο μέρες 150.000 αγγλικές λίρες, ενώ μπορούσαν και όφειλαν για το καλό του δημοσίου συμφέροντος να μισθώσουν έναν άλλο χώρο κατάλληλο για τις εκδηλώσεις τους.
Αυτό συνέβη την ίδια στιγμή που ορισμένες ελληνικές ολυμπιακές ομάδες συμμετείχαν με τεράστιες περικοπές των επιδοτήσεών τους και μάλιστα είναι γνωστό στον κύριο Υπουργό, λόγω της ενασχόλησής του με τον αθλητισμό, ότι πολλοί Έλληνες πρωταθλητές μας δεν μπόρεσαν να πάνε και δεν πήγαν στους Ολυμπιακούς Αγώνες, γιατί δεν είχαν τη συμπαράσταση της ελληνικής πολιτείας.
Είναι βέβαιο ότι ορισμένοι από τους Έλληνες πρωταθλητές δεν συνοδεύθηκαν καν από τους προπονητές τους στο Λονδίνο, όταν ο κύριος Υπουργός, ειδικά γνωρίζει πόσο σημαντικό είναι –είναι εντελώς απαραίτητο, θα έλεγα- να συνοδεύει ο προπονητής τουλάχιστον έναν πρωταθλητή ο οποίος μετέχει σε Ολυμπιακούς Αγώνες.
Επιπροσθέτως, ειδικά στην εφημερίδα «ΤΗΕ INDEPENDENT» δημοσιεύθηκε αυτολεξεί η εξής περικοπή: «Ενώ η Ελλάδα συνεχίζει να υποφέρει από τις συνέπειες της σοβαρής οικονομικής κρίσης, αξιωματούχοι της χώρας στους Ολυμπιακούς Αγώνες ξοδεύουν χιλιάδες λίρες σε κλαμπ του Λονδίνου αποκλειστικά για πριβέ μέλη». Επ’ αυτού θα πω περισσότερα στη δευτερολογία μου.
Ήδη αναμένονται τα νέα μέτρα της συγκυβέρνησής σας σε βάρος του ελληνικού λαού, εξαιτίας των οποίων θα οδηγηθεί, ειλικρινά, ο ελληνικός λαός σε ακόμα χειρότερες καταστάσεις. Θα τον φέρετε στην πλήρη εξαθλίωση.
Ερωτάσθε λοιπόν κατόπιν αυτών, κύριε Υπουργέ:
Ποιος ή ποιοι επέλεξαν τη χρήση του «ΚΑΡΛΤΟΝ» κλαμπ και με ποια κριτήρια;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111253"," Είναι σαφή αυτά τα οποία ρωτάτε, κυρία συνάδελφε. Πέρασε ο χρόνος σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111254"," Επιτρέψτε μου, να ολοκληρώσω τις ερωτήσεις μου. Δώστε μου μισό λεπτό να τελειώσω. Σε άλλους δίνετε μεγάλη άνεση χρόνου.
Έλαβαν υπ’ όψιν τους τα πρόσωπα αυτά που έκαναν αυτήν την επιλογή, την οικονομική κρίση που μαστίζει την Ελλάδα; Τα πρόσωπα αυτά έλαβαν προσφορές με κατώτερο ποσό ή οικονομικότερες αντίστοιχων χώρων; Και αν ναι, ποιων χώρων; Πείτε μας συγκεκριμένα. Αν όχι, προτίθεσθε να κάνετε κάποιον έλεγχο σε βάρος τους, ώστε να επιβληθούν οι νόμιμες κυρώσεις;
Η δεύτερη ερώτησή μου είναι, το ποσό των 150.000 λιρών Αγγλίας βαρύνει κάποιον συγκεκριμένο ΚΑΕ του κρατικού προϋπολογισμού;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111255"," Στη δευτερολογία σας, κυρία συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111256"," Την ερώτησή μου κάνω.
Η ερώτησή μου αυτή είναι.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111257"," Η ερώτηση πρέπει να αναπτυχθεί μέσα σε δύο λεπτά. Έχετε ήδη μιλήσει σχεδόν τέσσερα λεπτά. Δεν σημαίνει ότι αν η ερώτηση κρατάει μία ώρα, θα μιλάτε μία ώρα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111258"," Κοιτάξτε, αλλού δίνετε πολύ μεγάλη ανοχή και ειδικά στους καινούργιους στο χώρο…","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111259"," Δεν είναι έτσι. Αν είναι δυνατόν!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111260"," Το έχω παρατηρήσει, κύριε Πρόεδρε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111261"," Σ’ εμένα δεν πρέπει να το λέτε αυτό, κυρία Γιαταγάνα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111262"," Σε εσάς ειδικά το λέω, κύριε Πρόεδρε. Στους καινούργιους δεν έχετε καμμία ανοχή.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111263"," Υπήρξε μία ανοχή στην προηγούμενη ερώτηση, διότι ήταν ερώτηση του Κοινοβουλευτικού Εκπροσώπου προς τον Πρωθυπουργό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111264"," Δεν μιλάω γι’ αυτό. Νομίζω ότι δεν ήταν εδώ ο κύριος Πρωθυπουργός!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111265"," Αυτό το ξέρω και εγώ, κυρία Γιαταγάνα. Δεν χρειάζεται να μου το πείτε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111266"," Ναι, δεν ήρθε ο κύριος Πρωθυπουργός.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111267"," Αυτήν τη συζήτηση θέλετε να κάνουμε τώρα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111268"," Όχι. Αφήστε με να τελειώσω. Τόση ώρα που μου κάνετε παρατηρήσεις θα μπορούσα να έχω ολοκληρώσει τη φράση μου.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111269"," Ωραία, ολοκληρώστε τη φράση σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111270"," Θα ήθελα να ρωτήσω αν βαρύνει κάποιον συγκεκριμένο ΚΑΕ του κρατικού προϋπολογισμού και ποιον και αν όχι, αν καλύπτεται από κάποιο άλλο κονδύλι του ελληνικού δημοσίου και ποιο. Θα ήθελα μια συγκεκριμένη απάντηση. 
Θα ήθελα επίσης να ρωτήσω αν ήταν μόνο αυτά τα χρήματα –γιατί πολλά λένε τα δημοσιεύματα- οι 150.000 λίρες ή πολύ περισσότερα.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111271"," Το λόγο έχει ο Υφυπουργός κ. Ιωάννης Ιωαννίδης, για να απαντήσει στην επίκαιρη ερώτηση της συναδέλφου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111272"," Ευχαριστώ, κύριε Πρόεδρε. 
Όλοι γνωρίζουμε ότι η υποβολή των επίκαιρων ερωτήσεων εντάσσεται στο πλαίσιο των παρεχόμενων μέσων άσκησης του κοινοβουλευτικού ελέγχου και αποτελεί διαδικασία, ιδιαίτερα σοβαρή. Προϋποθέτει δε, στοιχειώδη προετοιμασία για τη συγκέντρωση των στοιχείων και προσοχή στη διατύπωσή τους. 
Το λέω αυτό, γιατί στο κείμενο της συγκεκριμένης επίκαιρης ερώτησης αναπαράγονται αποσπάσματα δημοσιευμάτων του Τύπου του εξωτερικού, που στη συνέχεια φιλοξενήθηκαν και στα ελληνικά Μέσα, τα οποία αναφέρονται απαξιωτικά σε θέματα της οικονομικής κατάστασης της χώρας, αλλά και της ελληνικής ολυμπιακής αποστολής. Βέβαια είναι πολύ συχνό το φαινόμενο, κάποια δημοσιεύματα να δίνουν το έναυσμα ή και να αποτελούν αντικείμενο κάποιας επίκαιρης ερώτησης. 
Εκτιμώ όμως ότι για το θέμα του λεγόμενου «σπιτιού των Ελλήνων» στο Λονδίνο, η συνάδελφος Βουλευτής θα μπορούσε μέσα σε δεκαπέντε λεπτά να συγκεντρώσει όλα εκείνα τα απαραίτητα στοιχεία που θα την οδηγούσαν στο εύκολο συμπέρασμα ότι δεν υπάρχει κάτι το μεμπτό και το κυριότερο, θα την οδηγούσαν στο να μη χρησιμοποιήσει βαρύγδουπες λέξεις, όπως η «δήθεν χλιδή», ακόμα και στον τίτλο της ερώτησης, για χάρη -προφανώς- του εντυπωσιασμού. 
Γνωρίζω πάρα πολύ καλά, κύριε Πρόεδρε, τις δυσκολίες που αντιμετωπίζει ο ελληνικός αθλητισμός στις σημερινές συνθήκες της οικονομικής κρίσης και κυρίως, τις δυσκολίες του ερασιτεχνικού αθλητισμού που αποτελεί και το κύτταρό του. Γνωρίζω επίσης τα προβλήματα που αντιμετώπισαν οι αθλητές μας κατά τη διάρκεια της προ-ολυμπιακής προετοιμασίας. 
Ανέφερε η συνάδελφος Βουλευτής ότι ένας προπονητής δεν πήγε με τον αθλητή κ.λπ.. Αυτά είναι καθαρά θέματα των ομοσπονδιών, δεν έχουν καμμία σχέση με την πολιτεία. Η οιαδήποτε ομοσπονδία –συγκεκριμένα του στίβου- αποφάσισε ποιοι αθλητές είχαν τις προϋποθέσεις για να πάνε στην Ολυμπιάδα και ποιοι προπονητές. 
Οι αθλητές μας επιδεικνύουν υπομονή και κατανόηση για όσα συμβαίνουν. Κύριο μέλημά τους είναι η αθλητική εκπροσώπηση της πατρίδας. 
Δεν θα ήταν δυνατόν λοιπόν να συμμετέχει η ελληνική πολιτεία στις διαδικασίες που περιγράφονται στην επίκαιρη ερώτηση, για τη δήθεν μίσθωση πανάκριβου λονδρέζικου κλαμπ και για τη δήθεν χρήση του από Έλληνες αξιωματούχους κατά τη διάρκεια των Ολυμπιακών Αγώνων του Λονδίνου. 
Απαντώ δε, αμέσως, στις δύο ερωτήσεις και επιφυλάσσομαι στη δευτερολογία μου να αναφέρω αναλυτικά τα στοιχεία. Πρώτον, δεν υπήρξε η παραμικρή πρωτοβουλία ή εμπλοκή Έλληνα αξιωματούχου σε οποιαδήποτε διαδικασία δήθεν προσφορών, που περιγράφεται στην ερώτηση για τη δέσμευση του συγκεκριμένου χώρου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Τελειώνω αμέσως, κύριε Πρόεδρε. 
Δεύτερον, δεν έχει εκταμιευθεί ούτε 1 ευρώ από τον κρατικό προϋπολογισμό και ούτε πρόκειται να εκταμιευθεί γι’ αυτήν την υπόθεση που δεν μας αφορά. Λεπτομέρειες θα δώσω στη δευτερολογία μου.
Ευχαριστώ, κύριε Πρόεδρε.","ΙΩΑΝΝΗΣ ΙΩΑΝΝΙΔΗΣ",169
"111273"," Εγώ σας ευχαριστώ. 
Το λόγο έχει η ερωτώσα συνάδελφος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111274"," Ακούστε, κύριε Υπουργέ. Είπατε ότι χάριν εντυπωσιασμού έκανα την ερώτησή μου, γιατί μπορούσα να προστρέξω σε δημοσιεύματα του Τύπου για να πάρω απάντηση. Εδώ μέσα θα δέχεστε κοινοβουλευτικό έλεγχο. Αν έχει ξοδευτεί έστω και 1 ευρώ από τον κρατικό προϋπολογισμό από κάποιους από τη λεγόμενη «ελίτ», για να καλύψουν ανάγκες τους –ανάγκες που δεν έχουν, φυσικά- θα δέχεστε εδώ μέσα έλεγχο. Εδώ είναι ο χώρος που θα δεχθείτε έλεγχο. Δεν θα ανατρέχω εγώ στα δημοσιεύματα του Τύπου που τα δίνετε εσείς ή αυτοί που ωφελούνται από κάποιες πράξεις για να απαντήσουν. Είστε υποχρεωμένοι να απαντάτε. 
Δεν μου απαντήσατε. Δεν είπατε λέξη για το ποιοι κάλυψαν τις 150.000 λίρες συν αυτά τα έξοδα της χλιδάτης ζωής που έκαναν οι συγκεκριμένοι κύριοι. 
Ξέρετε, τους είχαν και φωτογραφίες –τους θυμάστε από την εφημερίδα «THE INDEPENDENT»- να τρώνε κάτι αστακουδάρες, να πίνουν τις σαμπάνιες τους τις ροζέ! Δηλαδή, έδινε συγκεκριμένα στοιχεία. Ποιοι το έκαναν αυτό; Ο κ. Καπράλος και ο κ. Κούβελος. Τους έδειχνε, τους φωτογράφιζε και μας έλεγε ότι ζουν μία πολύ χλιδάτη ζωή! Μεμφόταν αυτό το γεγονός!
Εσείς λοιπόν δεν μου απαντήσατε με τίνος έξοδα έγιναν αυτά! Ποιος πλήρωσε το μάρμαρο, που λέμε; Ποιος πλήρωσε τις 150.000 λίρες για τη μίσθωση του χώρου; Ποιος πλήρωσε τη χλιδάτη ζωή που έκαναν αυτοί οι κύριοι στα πριβέ κλαμπ; Ως προς το γιατί μισθώθηκε δεν μου είπατε κουβέντα! Το μόνο που μου είπατε είναι ότι μιλάω για λόγους εντυπωσιασμού! Όχι, κύριε! Έλεγχο σας κάνω!
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Αυτοί οι κύριοι, οι οποίοι ζούσαν αυτήν τη χλιδάτη ζωή μέσα στον ολυμπιακό χώρο, όταν ο κ. Ζακ Ρογκ είπε ότι η Αγγλία είναι η κοιτίδα του ολυμπισμού, δεν είπαν κουβέντα! Ούτε μία κουβέντα δεν είπαν, να σηκώσουν το ανάστημά τους! Ποιο ανάστημα; Έπρεπε να πουν ποια είναι η κοιτίδα του αθλητισμού! Η Αγγλία μας είπαν. Όταν εμείς εδώ είχαμε Ολυμπιακούς Αγώνες, οι κάτοικοι της Αγγλίας σκαρφάλωναν στα δέντρα και έτρωγαν βελανίδια!
Αυτοί οι κύριοι, για να ηθικολογήσουν, σταμάτησαν μία δική μας πρωταθλήτρια, την Παπαχρήστου. Τη διέκοψαν από τους Ολυμπιακούς Αγώνες! Και τι έκανε; Δεκαεννιά χρόνων κορίτσι, έκανε ένα ολίσθημα στο «Twitter» και τη διέκοψαν, με ηθικολογίες οι κύριοι! 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Αυτούς προστατεύετε, γιατί είναι η ελίτ του τόπου! «Αλίτ», τη λέω εγώ, δηλαδή αλητεία του τόπου που έχει καταληστεύσει αυτόν τον τόπο! 
Αυτά είχα να σας πω!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111275"," Ευχαριστώ, κυρία συνάδελφε.
Το λόγο έχει ο κύριος Υφυπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111276"," Ευχαριστώ πολύ, κύριε Πρόεδρε.
Κυρία συνάδελφε, επειδή στη ζωή ο καθένας έχει να επιδείξει αυτά που κάνει, για να μου κάνει κάποιος μάθημα επί προσωπικού, θα πρέπει να έχει στοιχεία για το τι έχει προσφέρει στην κοινωνία.","ΙΩΑΝΝΗΣ ΙΩΑΝΝΙΔΗΣ",169
"111277"," Δεν μίλησα για εσάς!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111278"," Μη μιλάτε!","ΙΩΑΝΝΗΣ ΙΩΑΝΝΙΔΗΣ",169
"111279"," Τι λέτε που θα μου πείτε και να μη μιλάω; Δεν αναφέρθηκα σε εσάς!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111280"," Αφού θέλετε, θα τα πούμε!","ΙΩΑΝΝΗΣ ΙΩΑΝΝΙΔΗΣ",169
"111281"," Κοιτάξτε, αυτό το πράγμα δεν μπορεί να συνεχιστεί! Σας παρακαλώ! Οι ερωτήσεις και οι απαντήσεις γίνονται διά του Προεδρείου και παρακαλώ πάρα πολύ να σεβαστείτε αυτήν την τακτική και να μην πυροδοτούμε τις συζητήσεις! Σ’ εμένα θα απευθύνεστε, στο Προεδρείο!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111282"," Κύριε Πρόεδρε, αυτά να τα λέγατε και προηγουμένως που…","ΙΩΑΝΝΗΣ ΙΩΑΝΝΙΔΗΣ",169
"111283"," Δηλαδή, εννοείτε ότι αυτά δεν τα λέω κάθε μέρα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111284"," Όχι, λέω για σήμερα.
Επαναλαμβάνω λοιπόν ότι επί είκοσι πέντε μήνες ήμουν πάλι Υφυπουργός στο Υπουργείο Αθλητισμού. Εάν τυχόν βρείτε ένα τιμολόγιο το οποίο έχει πάει από εμένα, τότε μπορείτε να πείτε οτιδήποτε!","ΙΩΑΝΝΗΣ ΙΩΑΝΝΙΔΗΣ",169
"111285"," Ο κύριος Υφυπουργός είναι μονίμως εκτός θέματος, για να μην απαντήσει!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111286"," Κύριε Πρόεδρε, διά μέσου υμών –με «ύψιλον»- ομιλώ.","ΙΩΑΝΝΗΣ ΙΩΑΝΝΙΔΗΣ",169
"111287"," Κυρία Γιαταγάνα, σας παρακαλώ! Έχει δικαίωμα να μιλήσει, χωρίς να τον διακόπτετε! Έτσι κάνατε όταν προεδρεύατε στο δικαστήριο; Αφήνατε τον οποιονδήποτε να μιλάει; Σας παρακαλώ πολύ!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111288"," Δεν ήμουν πρόεδρος! Ήμουν εισαγγελέας και έβαλα τους κακοποιούς στη φυλακή!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111289"," Συνεχίστε, κύριε Υφυπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111290"," Οι αξιωματούχοι, δηλαδή αυτοί που συμμετείχαν από την Κυβέρνηση, ήταν ο υποφαινόμενος και ο διευθυντής μου. Και τώρα, αυτήν τη στιγμή, στους Παραολυμπιακούς Αγώνες, είναι η Γενική Γραμματεύς, η κ. Γιαννακίδου, η οποία έφυγε πριν από δύο μέρες.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Σταματήστε όμως το χρόνο, κύριε Πρόεδρε, γιατί επί δύο λεπτά μιλούσατε με την κ. Γιαταγάνα.
Επομένως, δεν υπάρχει ούτε ένα ευρώ που πληρώνει το Υπουργείο για εμάς που πήγαμε και γι’ αυτούς που είναι τώρα έξω. Όσον αφορά όλα αυτά που λέτε για οικονομίες, επειδή θέλετε να παραβιάσετε ανοιχτές πόρτες, γι’ αυτόν το λόγο σας λέω ότι δεν υπάρχει έξοδο ούτε ένα ευρώ! Ελάτε να κάνετε έλεγχο στο Υπουργείο!
Τώρα για να πάμε στο συγκεκριμένο, αν θέλετε να πάρετε απάντηση.
Αγνοήσατε τα στοιχεία. Ποια στοιχεία; Την ανακοίνωση της Ολυμπιακής Ελληνικής Επιτροπής, στην οποία αναφέρεται ότι η δημιουργία και γενικότερα η λειτουργία του συγκεκριμένου χώρου ανήκει αποκλειστικά και μόνο στο Ελληνοβρετανικό Επιμελητήριο και όχι στην ελληνική ολυμπιακή αποστολή. Η Ελληνική Ολυμπιακή Επιτροπή δεν χρησιμοποίησε το συγκεκριμένο χώρο για τις δραστηριότητές της παρά μόνο για να διανέμει εισιτήρια των αγώνων στις οικογένειες των αθλητών. Δεν υπήρχαν εισιτήρια. Υπήρχαν κρατημένα εισιτήρια για τους γονείς των αθλητών, οι οποίοι συμμετείχαν και μάλιστα χωρίς καμμία οικονομική επιβάρυνση. Η μόνη εκδήλωση της Ελληνικής Ολυμπιακής Επιτροπής που πραγματοποιήθηκε στο Λονδίνο -εγώ δεν ήμουν, έφυγα στις 2 Αυγούστου- φιλοξενήθηκε στις 3 Αυγούστου σε διαφορετικό χώρο και καλύφθηκε εξ ολοκλήρου από χορηγό εταιρεία. 
Δεύτερον, την επιστολή που έστειλε την 1η Αυγούστου ο Πρόεδρος του Ελληνοβρετανικού Επιμελητηρίου κ. Χάρης Οικονομόπουλος, προς δύο εφημερίδες, στην οποία αναφέρεται σε κατασκευασμένο δημοσίευμα και στο ότι κανένας Έλληνας αξιωματούχος ή ελληνικός οργανισμός δεν ξόδεψε ούτε ένα cent, για να χρηματοδοτήσει την προσπάθεια, η οποία βασίστηκε μόνο σε ιδιωτικές πρωτοβουλίες. 
Αναφέρεται επίσης στο ότι το Ελληνοβρετανικό Επιμελητήριο προσφέρει δωρεάν στο «Σπίτι των Ελλήνων», φιλοξενείο εκδηλώσεων ολίγων ημερών για τις ανάγκες των Ολυμπιακών Αγώνων. 
Τρίτον, την επίσημη ιστοσελίδα για το «Σπίτι των Ελλήνων» όπου αναφέρεται ότι δημιουργοί του είναι ιδιωτικοί φορείς, όπως είναι το Ελληνοβρετανικό Επιμελητήριο σε συνεργασία με το Διεθνές Κέντρο Ολυμπιακής Εκεχειρίας και με τη Συμμαχία για την Ελλάδα. 
Αναφέρεται επίσης στο ότι κατά τη διάρκεια των Ολυμπιακών Αγώνων παρέμεινε ανοιχτό μόνο μεταξύ 28 Ιουλίου και 3 Αυγούστου, χρονικό διάστημα κατά το οποίο φιλοξένησε πολιτιστικά γεγονότα, τεχνολογικά σεμινάρια, ομιλίες και οικονομικά φόρουμ, όπως του Πανελληνίου Συνδέσμου Εξαγωγέων, με θέμα: «Ελλάδα, επενδυτικές ευκαιρίες» κ.λπ..
Τέταρτον, ήδη από τις 10 Ιουλίου, κατά τη διάρκεια εκδήλωσης για την παρουσίαση για το «Σπίτι των Ελλήνων», οι ομιλητές αναφέρθηκαν στο ότι ο σκοπός της δημιουργίας του είναι οι ιδιώτες και η κατάδειξη της ισχυρής παρουσίας της Ελλάδας στους Ολυμπιακούς Αγώνες του Λονδίνου και με τις εκδηλώσεις του θα συμβάλει στην εξωστρέφεια της χώρας και στην προσέλκυση επενδύσεων και κεφαλαίων. 
Χαρακτηριστικό είναι και το απόσπασμα -έχουμε εδώ και τον Υφυπουργό Ανάπτυξης κ. Παναγιώτη Μηταράκη- που λέει επί λέξει: «Χαιρετίζω το γεγονός ότι το όλο εγχείρημα στηρίζεται από πόρους του ιδιωτικού τομέα».
Κύριε Πρόεδρε, από όσα προανέφερα διαπιστώνουμε ότι σίγουρα θα αποφεύγαμε τη σημερινή άσκοπη διαδικασία, αν είχε προηγηθεί κάποια στοιχειώδης έστω, εξακρίβωση όλων αυτών που προανέφερα των «δήθεν πληροφοριών», των δημοσιευμάτων, που είναι ολοφάνερο ότι είναι ανυπόστατα και εμπεριέχουν κακοήθειες. 
Επειδή εμείς αγαπάμε τον αθλητισμό και θέλουμε να βοηθήσουμε και το κύτταρο, το σωματείο κ.λπ. –γιατί το αναφέρατε αυτό και αυτό είναι για εμένα πολύ σοβαρό και η ουσία του θέματος- πράγματι πρέπει να βρούμε τρόπους για να βοηθήσετε όλοι εσείς, γιατί αν εμείς δεν πάρουμε χρήματα θα μαραζώσει ο αθλητισμός. Και δεν μιλάω μόνο για τον αθλητισμό, αλλά όποια οικονομία κάνουμε αυτήν τη στιγμή από τον αθλητισμό, θα το πληρώσουμε δεκαπλάσιο και στο Υπουργείο Υγείας αργότερα, γιατί ο αθλητισμός είναι για την υγεία και είναι κι ένα κομμάτι παιδείας.","ΙΩΑΝΝΗΣ ΙΩΑΝΝΙΔΗΣ",169
"111291"," Σας ευχαριστώ πολύ, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111292"," Τελειώνω, κύριε Πρόεδρε, ένα δευτερόλεπτο δώστε μου.
Όσοι θέλετε με αυτό το πνεύμα να βοηθήσετε, είμαι μαζί σας, να προσπαθήσουμε να ανεβάσουμε τον αθλητισμό.
Ευχαριστώ, κύριε Πρόεδρε.","ΙΩΑΝΝΗΣ ΙΩΑΝΝΙΔΗΣ",169
"111293"," Εγώ ευχαριστώ.
Η τέταρτη με αριθμό 154/28-8-2012 επίκαιρη ερώτηση πρώτου κύκλου του Βουλευτή του Λαϊκού Συνδέσμου-Χρυσή Αυγή κ. Ιωάννη Λαγού προς τον Υπουργό Δημόσιας Τάξης και Προστασίας του Πολίτη, σχετικά με την «αδικαιολόγητη αντιμετώπιση αποδεδειγμένα εμπλεκόμενων με την τρομοκρατία προσώπων εκ μέρους της Αντιτρομοκρατικής Υπηρεσίας» δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμεθα στην πέμπτη με αριθμό 151/28-8-2012 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Αγροτικής Ανάπτυξης και Τροφίμων, σχετικά με την καταβολή αποζημίωσης στους πληγέντες βαμβακοπαραγωγούς από το πράσινο σκουλήκι. 
Ο κ. Γεώργιος Λαμπρούλης έχει το λόγο για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111294"," Ευχαριστώ, κύριε Πρόεδρε. 
Για τρίτη συνεχόμενη χρονιά οι παραγωγοί βαμβακιού στη Θεσσαλία πλήττονται προκαλώντας τεράστιες ζημιές στην παραγωγή, αλλά και στο αγροτικό εισόδημα των αγροτών, των παραγωγών. 
Σε αρκετές περιπτώσεις η ζημιά είναι ολοκληρωτική και σύμφωνα με τις εκτιμήσεις που έχουν διαπιστώσει τα κλιμάκια του ΕΛΓΑ που έχουν επισκεφθεί τα βαμβακοχώραφα, το πρόβλημα εντοπίζεται ιδιαίτερα στους Νομούς Καρδίτσας όπου το πρόβλημα είναι τεράστιο, στην περιοχή του Νομού Λάρισας και κυρίως στους Δήμους Κιλελέρ και Φαρσάλων, στο Δήμο Ρήγα Φεραίου του Νομού Μαγνησίας, όπως και στον Κάμπο των Τρικάλων. 
Αν και φέτος οι παραγωγοί, κατόπιν υποδείξεων των γεωπόνων, έκαναν χρήση συγκεκριμένων και εγκεκριμένων φυτοπροστατευτικών σκευασμάτων και πραγματοποίησαν ψεκασμούς, η παρέμβαση δεν κατέστη εφικτή, ώστε να εξαφανιστεί το πράσινο σκουλήκι. 
Εδώ θα θέλαμε να τονίσουμε ότι οι παραγωγοί έχουν να λάβουν αποζημιώσεις για το πρόβλημα που προέκυψε τα τελευταία τρία χρόνια, από το 2010 μέσω των ΠΣΕΑ, καθώς είναι γνωστό ότι δίνονται κυριολεκτικά, ψίχουλα και βεβαίως καθυστερούν πολύ να φτάσουν στους παραγωγούς, έστω και αυτά τα ελάχιστα κονδύλια. Και εδώ αναδεικνύεται επίσης ένα άλλο ζήτημα σε ό,τι αφορά τον κανονισμό του ΕΛΓΑ, που σήμερα δεν καλύπτει, δεν ασφαλίζει και δεν αποζημιώνει την παραγωγή από όλους τους φυσικούς κινδύνους, αλλά και νόσους. 
Η καταστροφή της παραγωγής βαμβακιού τα τελευταία τρία χρόνια από το πράσινο σκουλήκι, όπως είπα, εξελίσσεται σε εφιάλτη για τους παραγωγούς. Εκτιμούμε λοιπόν ότι θα πρέπει να αρθεί το πλαφόν παραγωγής για την είσπραξη της συνδεδεμένης ενίσχυσης στο βαμβάκι από τους αγρότες. 
Σ’ αυτήν την κατεύθυνση, ρωτούμε τον κύριο Υπουργό τι μέτρα θα πάρει στην κατεύθυνση της αποζημίωσης για τη ζημιά που υπέστησαν οι αγρότες, όπως επίσης και τι μέτρα θα παρθούν, για να διασφαλιστεί η φυτική παραγωγή, αλλά και το αγροτικό κεφάλαιο των αγροτών μέσα από ένα δημόσιο αποκλειστικά ΕΛΓΑ, που θα καλύπτεται και θα επιχορηγείται από το κράτος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τρίτον, ζητάμε να δοθεί η συνδεδεμένη ενίσχυση και στις περιπτώσεις, όπως ανέφερα και προηγουμένως, που δεν έχει πιαστεί το πλαφόν, εξαιτίας του πράσινου σκουληκιού. 
Και τέλος ζητάμε να οργανωθεί καλύτερα η ύπαρξη προγραμμάτων, αν θέλετε, στα ερευνητικά ιδρύματα για την οριστική εξάλειψη αυτού του προβλήματος, αυτής της ασθένειας.","ΓΕΩΡΓΙΟΣ ΛΑΜΠΡΟΥΛΗΣ",277
"111295"," Ευχαριστούμε, κύριε συνάδελφε. 
Το λόγο έχει ο Αναπληρωτής Υπουργός Αγροτικής Ανάπτυξης και Τροφίμων κ. Μάξιμος Χαρακόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111296"," Ευχαριστώ, κύριε Πρόεδρε. 
Κύριοι συνάδελφοι, παρακολουθώ και από τις σελίδες του «ΡΙΖΟΣΠΑΣΤΗ» την κριτική που μας ασκεί το Κομμουνιστικό Κόμμα Ελλάδας για τα ζητήματα του πρωτογενούς τομέα και εν προκειμένω το ενδιαφέρον που δείχνει τις τελευταίες εβδομάδες για το πρόβλημα με το πράσινο σκουλήκι. 
Προερχόμαστε αμφότεροι από μια αγροτική περιοχή. Η οικογένειά μου καλλιεργεί βαμβάκι, με αποτέλεσμα να γνωρίζω το πρόβλημα από πρώτο χέρι. 
Από τα πρώτα πράγματα που κάναμε ως νέα ηγεσία του Υπουργείου Αγροτικής Ανάπτυξης και Τροφίμων ήταν να ασχοληθούμε με το ζήτημα της αντιμετώπισης του πράσινου σκουληκιού και των ζημιών που προκαλεί στο βαμβάκι. 
Από τις πρώτες λοιπόν ενέργειες που κάναμε ήταν να εγκρίνουμε την κατ’ εξαίρεσιν χρήση νέων φυτοπροστατευτικών σκευασμάτων, που επίμονα ζητούσαν οι ενώσεις αγροτικών συνεταιρισμών και οι παραγωγοί για εκατόν είκοσι μέρες, όπως συμβαίνει και σε άλλες χώρες της Ευρωπαϊκής Ένωσης. 
Επιπλέον ένα άλλο μέτρο που πήραμε, ήταν να εγκρίνουμε την επιχορήγηση ερευνητικού προγράμματος για την καταπολέμηση του πράσινου σκουληκιού, το οποίο ζητούσε η Διεύθυνση Αγροτικής Οικονομίας και Κτηνιατρικής της Περιφερειακής Ενότητας Λάρισας. 
Στις αρχές Αυγούστου δώσαμε εντολή στον ΕΛΓΑ έτσι, ώστε οι περιφερειακές του υπηρεσίες στη Θεσσαλία σε συνεργασία με τις διοικήσεις Αγροτικής Ανάπτυξης και Κτηνιατρικής, να προχωρήσουν σε δειγματοληπτικούς ελέγχους και να μας ενημερώσουν για την έκταση της προσβολής από το πράσινο σκουλήκι. 
Από την ενημέρωση που είχαμε μετά τις 20 Αυγούστου, προκύπτει ότι το πρόβλημα είναι έντονο σε παραποτάμιες υγρές περιοχές και σε όψιμες καλλιέργειες, αλλά και στο Δήμο Κιλελέρ που επλήγη το Μάιο από τη χαλαζόπτωση και έγινε επανασπορά.
Αυτήν την περίοδο έχει ολοκληρωθεί, όπως μας ενημερώνουν οι υπηρεσίες, η δεύτερη γενιά του πράσινου σκουληκιού και έχει αρχίσει ήδη η τρίτη. 
Ωστόσο από την ενημέρωση που είχαμε σε σύσκεψη στο Υπουργείο Αγροτικής Ανάπτυξης από τους διευθυντές Αγροτικής Ανάπτυξης, Οικονομίας και Κτηνιατρικής των Περιφερειακών Ενοτήτων, φαίνεται ότι η προσβολή δεν είναι στην έκταση που ήταν τις δύο προηγούμενες χρονιές, πέρυσι και πρόπερσι. Βεβαίως δεν είναι ασφαλές να κάνουμε εκτιμήσεις από τώρα. Το φαινόμενο είναι σε εξέλιξη. Αναμένουμε ίσως στα μέσα του επομένου μηνός, του Σεπτεμβρίου, να έχουμε μία συνολικότερη εικόνα. Πάντως οι υψηλές θερμοκρασίες, όπως μας ενημερώνουν, δεν ήταν ευνοϊκές για την ανάπτυξη του εντόμου. 
Ωστόσο ενδεχομένως και λόγω της οικονομικής συγκυρίας, πληροφορούμαστε ότι σε πολλές περιπτώσεις οι ψεκασμοί ήταν ελλιπείς ή και σε κάποια χωράφια δεν υπήρξαν καθόλου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Σε μισό λεπτό ολοκληρώνω, κύριε Πρόεδρε.
Όσον αφορά στα ΠΣΕΑ του 2010, τα οποία αναφέρατε και στην τοποθέτησή σας, πράγματι υπάρχει καθυστέρηση στην έγκριση του προγράμματος του 2010 από την Ευρωπαϊκή Επιτροπή που επιτείνει -αν θέλετε- και την εύλογη καχυποψία των αγροτών. Η Ευρωπαϊκή Επιτροπή έχει ζητήσει διευκρινήσεις, τις οποίες έχει παράσχει ο ΕΛΓΑ. Η διοίκηση του ΕΛΓΑ μάς ενημερώνει ότι το επόμενο διάστημα εντός του φθινοπώρου, αναμένει ότι θα υπάρχει έγκριση του προγράμματος από την Ευρωπαϊκή Ένωση.
Όπως ξέρετε, για να υπάρξει πρόγραμμα κρατικών ενισχύσεων, τα λεγόμενα ΠΣΕΑ, θα πρέπει να συντρέχουν κάποιες προϋποθέσεις, βασικότερη των οποίων είναι η ζημία να ξεπερνά το 30% σε επίπεδο περιφερειακής ενότητας. Από τη στιγμή που θα υπάρχουν αυτά τα δεδομένα, αν υπάρξουν αυτές οι προϋποθέσεις, θα προχωρήσουμε στη συγκρότηση φακέλου τον οποίο θα υποβάλουμε στο Υπουργείο Οικονομικών προς έγκριση και εν συνεχεία στην Ευρωπαϊκή Ένωση.
Αυτά επί του παρόντος. Θα επανέλθω για το ζήτημα της συνδεδεμένης ενίσχυσης και το τι μέλλει γενέσθαι, που ετέθη και στη δευτερολογία μου.
Ευχαριστώ, κύριε Πρόεδρε.","ΜΑΞΙΜΟΣ ΧΑΡΑΚΟΠΟΥΛΟΣ",537
"111297"," Το λόγο έχει ο ερωτών συνάδελφος, κ. Λαμπρούλης, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111298"," Ευχαριστώ, κύριε Πρόεδρε.
Από τα λεγόμενα του Υπουργού δεν προκύπτει καμμία δέσμευση απέναντι σε αυτά τα οποία υπήρξαν στην αρχική μου τοποθέτηση, ενδεχομένως με τους ελέγχους και το τι απέδωσαν αυτοί. Επίσης καμμία δέσμευση δεν προκύπτει –και δεν ξέρω αν θα ειπωθούν αυτά στη δευτερολογία σας- σε ό,τι αφορά την κατά 100% αποζημίωση των αγροτών, σε σχέση με τη ζημιά που υπέστησαν από το πράσινο σκουλήκι. Επίσης δεν προκύπτει καμμία δέσμευση για το τι μέτρα θα ακολουθηθούν σε σχέση με τον ΕΛΓΑ αλλά και τα άλλα ζητήματα, που έβαλα στην επίκαιρη ερώτησή μου, δεν «πιάστηκαν» από τον Υπουργό.
Συγκεκριμένα εδώ θα πρέπει οι αγρότες να βγάλουν συμπεράσματα από τη στάση και την πολιτική της Κυβέρνησης, αλλά και την πολιτική που εφαρμόζεται τα τελευταία χρόνια μπροστά στις εξελίξεις στην οικονομία, που επιβαρύνει διαρκώς το εισόδημα των αγροτών, όπως επίσης και τα μέτρα που ξεδιπλώνουν μέσω της Κοινής Αγροτικής Πολιτικής.
Εμείς καλούμε τους αγρότες να εντείνουν την πάλη τους, τον αγώνα τους, τη διεκδίκησή τους, συσπειρωμένοι με το εργατικό λαϊκό κίνημα, στην κατεύθυνση αναχαίτισης αυτών των σκληρών αντιλαϊκών μέτρων, που επιδεινώνουν συνεχώς τη ζωή τους, το εισόδημά τους και προσθέτουν νέα χαράτσια, που πληρώνουν από την τσέπη τους σε υγεία, παιδεία, πρόνοια και όχι μόνο.","ΓΕΩΡΓΙΟΣ ΛΑΜΠΡΟΥΛΗΣ",277
"111299"," Ευχαριστούμε, κύριε συνάδελφε.
Το λόγο έχει ο κύριος Υπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111300"," Ευχαριστώ, κύριε Πρόεδρε.
Όσον αφορά τις προϋποθέσεις, για να υπάρξει πρόγραμμα ΠΣΕΑ, νομίζω ότι ήμουν ξεκάθαρος στην πρωτολογία μου, κύριε συνάδελφε.
Επειδή η συνδεδεμένη ενίσχυση είναι σημαντική στο βαμβάκι και η ανησυχία είναι έντονη στους παραγωγούς, θέλω και από το Βήμα της Βουλής να διαβεβαιώσω ότι στους αγρότες, στους οποίους μόχθησαν και ήταν επιμελείς με την καλλιέργειά τους, δεν υπάρχει καμμία αμφιβολία ότι θα τους καταβληθεί η συνδεδεμένη ενίσχυση. Δεν πρόκειται κανένας αγρότης λοιπόν, που αποδεδειγμένα καλλιέργησε το χωράφι του, να χάσει τη συνδεδεμένη ενίσχυση. Από τη στιγμή που οι αρμόδιες υπηρεσίες επιβεβαιώνουν επίσημα, ζημιές από το πράσινο σκουλήκι, που έχουν ως αποτέλεσμα τη μείωση της παραγωγής του βαμβακιού σε επίπεδα κατώτερα από την ελάχιστη προβλεπόμενη παραγωγή, ο ΟΠΕΚΕΠΕ θα καταβάλει τη συνδεδεμένη ενίσχυση σε όλους τους παραγωγούς που υπέστησαν ζημιά.
Θέλω, όμως, με την ευκαιρία αυτή να εφιστήσω την προσοχή και να καλέσω τους αγρότες να παρακολουθούν τα δελτία γεωργικών παρακολουθήσεων και τις συστάσεις των διευθύνσεων αγροτικής οικονομίας των περιφερειακών ενοτήτων. Όπως πληροφορούμαστε, κύριε συνάδελφε, όσοι παραγωγοί ακολούθησαν τις συστάσεις και τις οδηγίες αυτές, έχουν πρόβλημα σε μικρότερη ένταση.
Για να μην έχουμε όμως πρόβλημα και του χρόνου, θα πρέπει να ακολουθηθούν οι οδηγίες από την Διεύθυνση Φυτοπροστασίας του Υπουργείου Αγροτικής Ανάπτυξης και Τροφίμων που επισημαίνει την αξία που έχει το φθινοπωρινό όργωμα με αλέτρι και υνί και όχι με καλλιεργητές, έτσι ώστε να υπάρχει πλήρης αναμόχλευση του χώματος, του εδάφους, για να θανατώνονται οι διαχειμάζουσες μορφές του εντόμου. 
Στην ερώτησή σας, κύριε συνάδελφε, βάζετε βεβαίως το ζήτημα της ασφάλισης όλων των ασθενειών μέσα από έναν δημόσιο, όπως λέτε, αποκλειστικά ΕΛΓΑ που θα επιχορηγείται από το κράτος. Όπως ξέρετε, οι αποζημιώσεις που καταβάλλει ο ΕΛΓΑ είναι ανταποδοτικές προς τα ασφάλιστρα που πληρώνουν οι αγρότες μας. Και να θέλαμε να παλινδρομήσουμε στην προγενέστερη κατάσταση της ενίσχυσης του ΕΛΓΑ από τον κρατικό προϋπολογισμό, κάτι τέτοιο είναι αδύνατο εκ των πραγμάτων με τα σημερινά δημοσιονομικά δεδομένα. 
Όπως με πληροφορούν από τον ΕΛΓΑ, πουθενά στον κόσμο δεν υπάρχει η δυνατότητα κάλυψης κατά 100% της ασφαλιζόμενης ζημιάς από ασφαλιστικό φορέα. Επιπλέον, η απαλλαγή μέρους της ζημιάς που βαρύνει τον ασφαλισμένο είναι κίνητρο για να προστατεύει την παραγωγή του τόσο πριν όσο και μετά τη ζημιά.
Η υποχρεωτική ασφάλιση του ΕΛΓΑ αφορά οκτακόσιες χιλιάδες παραγωγούς. Πέρυσι τα έσοδα από τις ασφαλιστικές εισφορές ήταν της τάξεως των 158 εκατομμυρίων ευρώ. Στο ίδιο επίπεδο αναμένονται και φέτος, ενώ η εκτιμώμενη ζημιά από τις μέχρι σήμερα προσβολές σε παραγωγές εκτιμάται στα 120 εκατομμύρια ευρώ. 
Θέλω να υπογραμμίσω για άλλη μια φορά την αξία της σύστασης στο πλαίσιο της νέας Κοινής Αγροτικής Πολιτικής του Ταμείου Αλληλοβοηθείας για την πληρωμή χρηματικών αποζημιώσεων σε γεωργούς για απώλειες από κρούσματα ζωικής ή φυτικής ασθένειας ή περιβαλλοντικό συμβάν, όπως επίσης και τη σημασία της επιδότησης ασφαλίστρου κατευθείαν στους παραγωγούς στο πλαίσιο πάλι της νέας Κοινής Αγροτικής Πολιτικής, που θα καταβάλλεται απευθείας σε αγρότες και κτηνοτρόφους για τα ίδια αίτια. 
Το βαμβάκι είναι μία καλλιέργεια από την οποία ζουν δεκάδες χιλιάδες νοικοκυριά σε όλη την χώρα. Είναι ένα προϊόν κατ’ εξοχήν εξαγώγιμο. Χρέος μας, λοιπόν, είναι να το στηρίζουμε και ό,τι περνάει από το χέρι μας να το κάνουμε.
Ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"111301"," Ευχαριστούμε, κύριε Υπουργέ. 
Κυρίες και κύριοι συνάδελφοι, οι Βουλευτές της Δημοκρατικής Αριστεράς κ. Γρηγόρης Ψαριανός, κ. Μαρία Γιαννακάκη και κ. Νίκη Φούντα ζητούν άδεια ολιγοήμερης απουσίας στο εξωτερικό. Η Βουλή εγκρίνει;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111302"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"111303"," Η Βουλή ενέκρινε τις ζητηθείσες άδειες.
Η πρώτη με αριθμό 137/28-8-2012 επίκαιρη ερώτηση δευτέρου κύκλου της Βουλευτού της Νέας Δημοκρατίας κ. Ελένης Μακρή-Θεοδώρου προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με την άμεση καταβολή της χρηματοδότησης στα κέντρα διημέρευσης-ημερήσιας φροντίδας και λοιπών κέντρων, δεν θα συζητηθεί λόγω κωλύματος των κυρίων Υπουργών και διαγράφεται.
Θα συζητηθεί η δεύτερη με αριθμό 144/28-8-2012 επίκαιρη ερώτηση δευτέρου κύκλου του Βουλευτή του Συνασπισμού Ριζοσπαστικής Αριστεράς –Ενωτικού Κοινοτικού Μετώπου κ. Σταύρου Κοντονή προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Περιβάλλοντος, Ενέργειας και Κλιματικής Αλλαγής, σχετικά με την ανακοίνωση για συγχωνεύσεις Φορέων Διαχείρισης Προστατευομένων Περιοχών.
Το λόγο έχει ο κ. Κοντονής για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111304"," Ευχαριστώ, κύριε Πρόεδρε.
Κύριοι Υπουργοί, τον Ιούνιο μήνα πληροφορηθήκαμε από το συντονιστικό όργανο των Προέδρων των Φορέων Διαχείρισης Προστατευομένων Περιοχών αλλά και με ανακοίνωση του Υπουργείου, ότι μεθοδεύεται ο περιορισμός των Φορέων Διαχείρισης Προστατευομένων Περιοχών από είκοσι εννιά σε δεκατέσσερις με βάση τις διοικητικές περιφέρειες της χώρας. 
Αυτή η συνένωση, όπως μεθοδεύεται έγινε χωρίς καμμία διαβούλευση.
Αν είχατε έρθει σε επαφή με τους προέδρους και τα διοικητικά συμβούλια των φορέων, θα καταλαβαίνατε, τουλάχιστον για το Φορέα Διαχείρισης του Εθνικού Θαλασσίου Πάρκου Ζακύνθου, ότι είναι αδύνατον να συνενωθεί με το Φορέα Διαχείρισης Προστασίας του Δρυμού του Αίνου, διότι στη μία περίπτωση έχουμε ένα θαλάσσιο πάρκο και μία θαλάσσια περιοχή, ενώ στην άλλη περίπτωση έχουμε δάσος.
Το δεύτερο που ήθελα να σας πω και μας ανησυχεί ιδιαίτερα, είναι ότι με αυτήν τη μεθόδευση υποβαθμίζονται ευαίσθητες περιοχές, οι οποίες σήμερα προστατεύονται, αλλά και είδη. 
Εκείνο, όμως, που μας κάνει εντύπωση είναι το εξής: Από όλη αυτή τη διαδικασία δεν κερδίζει τίποτα το κράτος, διότι από οικονομικής απόψεως το 90% των φορέων διαχείρισης χρηματοδοτείται από τα ευρωπαϊκά προγράμματα, ενώ το 7% από ίδιους πόρους. Το ίδιο συμβαίνει και με το προσωπικό. Τα, δε, διοικητικά συμβούλια και οι πρόεδροι δεν παίρνουν καμμία απολύτως αμοιβή. Επομένως, ποιο θα είναι το κέρδος όλης αυτής της υπόθεσης;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Όσον αφορά το προσωπικό, που η ανακοίνωση του Υπουργείου αναφέρει ότι θα διαχυθεί σε άλλους φορείς και υπηρεσίες του Υπουργείου, θέλω να πω το εξής: Έχουμε ένα επιστημονικό προσωπικό υψηλού επιπέδου κι ένα ανθρώπινο δυναμικό υψηλού επιπέδου, όπου διαχειρίζονται υφιστάμενες υποδομές που με δυσκολία φτιάχτηκαν και διαχειριστικές δράσεις.
Σας λέω, δε, ότι για το Θαλάσσιο Πάρκο Ζακύνθου απορροφήθηκαν κονδύλια ύψους 15.000.000 ευρώ τα τελευταία χρόνια.
Τελειώνοντας, θέλω να σας πω ότι εάν υπολειτουργήσει ή δεν λειτουργήσει καθόλου ο Φορέας Διαχείρισης του Εθνικού Θαλασσίου Πάρκου Ζακύνθου, είναι πολύ πιθανό, με αυτά που κάνετε, αντί για κέρδη να έχουμε επιβολή προστίμων της τάξης των 48.000.000 ευρώ, με ημερήσιο πρόστιμο 30.000 ευρώ.
Επομένως, κύριε Υπουργέ, γιατί γίνονται όλα αυτά τα πράγματα; Γιατί ακολουθούνται αυτές οι πολιτικές;","ΣΤΑΥΡΟΣ ΚΟΝΤΟΝΗΣ",236
"111305"," Κύριε συνάδελφε, πρέπει να ολοκληρώσετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111306"," Τελειώνω, κύριε Πρόεδρε.","ΣΤΑΥΡΟΣ ΚΟΝΤΟΝΗΣ",236
"111307"," Έχετε και δευτερολογία.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111308"," Τελειώνω με αυτό.
Και αυτήν τη στιγμή που γίνονται όλα αυτά, τινάζεται, στην ουσία, στον αέρα το επιχειρησιακό πρόγραμμα «Περιβάλλον και Αειφόρος Ανάπτυξη», που κοστολογείται αυτή την ώρα –και θα μπορούσαμε να απορροφήσουμε κονδύλια- 102.582.122 ευρώ. Δεν καταλαβαίνετε ότι με αυτή την πολιτική καταστρέφετε πλέον και αυτές τις υποδομές που έχουμε δημιουργήσει και αυτές τις δυνατότητες που υπάρχουν;","ΣΤΑΥΡΟΣ ΚΟΝΤΟΝΗΣ",236
"111309"," Σας ευχαριστώ, κύριε συνάδελφε.
Το λόγο έχει ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Μανούσος Βολουδάκης για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111310"," Ευχαριστώ, κύριε Πρόεδρε.
Ενδεχομένως η απάντησή μου σε αυτήν την επίκαιρη ερώτηση θα μπορούσε να διεκδικήσει τον τίτλο της πιο σύντομης απάντησης σε επίκαιρη ερώτηση, γιατί θα μπορούσα απλώς να απαντήσω στο συνάδελφο ότι ο Φορέας Διαχείρισης του Εθνικού Θαλασσίου Πάρκου Ζακύνθου δεν συγχωνεύεται με κανέναν άλλο.","ΜΑΝΟΥΣΟΣ ΒΟΛΟΥΔΑΚΗΣ",68
"111311"," Αυτό θα ήταν ευχάριστο, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111312"," Παρ’ όλα αυτά, μου δίνει την ευκαιρία ο συνάδελφος –γιατί ανέπτυξε ένα σκεπτικό- να αναφερθώ σε ορισμένα ζητήματα τα οποία έχουν σχέση τόσο με τους φορείς διαχείρισης των περιβαλλοντικά ευαίσθητων περιοχών, όσο και γενικότερα με τη λογική μας ως προς τις συγχωνεύσεις και ενδεχομένως καταργήσεις φορέων. Συγχωνεύσεις εν προκειμένω.
Κατ’ αρχάς, να διευκρινίσω ότι όχι απλώς δεν συγχωνεύεται ο Φορέας της Ζακύνθου με κάποιον άλλο, αλλά δεν υπήρξε και καμμία τέτοια εισήγηση. Διότι πρέπει να ξέρετε ότι το σχέδιο, βάσει του οποίου προχωράμε, είναι στη βάση των εισηγήσεων του αρμοδίου εποπτεύοντος Υπουργείου. Αναφέρομαι ειδικά στους φορείς διαχείρισης. Και γενικότερα, όμως, ό,τι κάνουμε ως προς τις συγχωνεύσεις και καταργήσεις, είναι πάντα σε συνεννόηση με τα εποπτεύονται Υπουργεία.
Οι συγχωνεύσεις των φορέων είναι απαραίτητες όταν το αντικείμενό τους είναι ομοειδές και μπορεί η δουλειά τους να γίνει από κοινού, για δύο βασικούς λόγους: 
Ο ένας είναι ότι επιτυγχάνονται έτσι οικονομίες κλίμακος. Και αυτό δεν οδηγεί μόνο σε εξοικονόμηση πόρων. Αυτό κάνει και αποτελεσματικότερη τη λειτουργία τους. Αλλιώς λειτουργεί μία μονάδα που έχει μεγαλύτερη έκταση στο χώρο ευθύνης της, μεγαλύτερο προϋπολογισμό ενδεχομένως, περισσότερους ανθρώπινους κι άλλους πόρους. Μπορεί να πετύχει οικονομίες, για παράδειγμα, στη σύναψη συμβάσεων προμηθειών, στη σύναψη, ακόμη, συμβάσεων παροχής υπηρεσιών και μπορεί να διαχειριστεί καλύτερα το ανθρώπινο δυναμικό το οποίο διαθέτει.
Ακόμα οι μεγαλύτεροι φορείς έχουν και ένα μεγαλύτερο βαθμό διαφάνειας, είναι πιο εύκολος ο έλεγχός τους από την κοινωνία πρώτα και από τη διοίκηση παράλληλα.
Σωστά αναφέρατε, κύριε συνάδελφε, ότι οι φορείς διαχείρισης -και αυτό αφορά και άλλους φορείς- δεν επιβαρύνουν τον κρατικό προϋπολογισμό, αξιοποιούν κοινοτικούς πόρους ή άλλους ιδίους πόρους. Αυτό είναι αλήθεια. Αυτό δεν σημαίνει, όμως, ότι δεν θα επιτύχουμε και δεν θα κάνουμε το παν για να επιτύχουμε τη διασφάλιση οικονομιών κλίμακος και σ’ αυτούς τους πόρους, να εξοικονομήσουμε δηλαδή χρήματα και σ’ αυτούς τους πόρους γιατί και αυτοί οι πόροι, κύριε συνάδελφε, είναι πόροι του Έλληνα πολίτη. Το γεγονός ότι χρηματοδοτούνται οι φορείς αυτοί από κοινοτικά κονδύλια δεν σημαίνει ότι έχουν κάποια προσωπική ή οικογενειακή κληρονομιά την οποία διαχειρίζονται. Διαχειρίζονται πόρους οι οποίοι έστω και αν δεν περνάνε από τον κρατικό προϋπολογισμό είναι πόροι που μπορούν και πρέπει να αξιοποιηθούν για το μέγιστο δυνατό θετικό αποτέλεσμα στην ελληνική κοινωνία.
Μ’ αυτό το πνεύμα θα κινηθούμε και στη συνέχεια.
Σας ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"111313"," Σας ευχαριστώ.
Το λόγο έχει ο συνάδελφος, κ. Κοντονής, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111314"," Ευχαριστώ, κύριε Πρόεδρε.
Κύριε Υπουργέ, εγώ μένω ικανοποιημένος όσον αφορά το δεύτερο ερώτημα σχετικά με το φορέα διαχείρισης του Εθνικού Θαλάσσιου Πάρκου Ζακύνθου που δεσμευτήκατε σήμερα στην Εθνική Αντιπροσωπεία ότι ούτε θα καταργηθεί, ούτε θα συγχωνευτεί.
Η ερώτηση, όμως, αφορούσε και το σύνολο των Φορέων Διαχείρισης των Προστατευομένων Περιοχών. Και ειλικρινά σας λέω ότι μπήκα με ερωτηματικά, αλλά φεύγω με έντονες ανησυχίες από αυτά τα οποία μας αναφέρατε, όσον αφορά τους υπόλοιπους φορείς προστασίας, με ανησυχίες και απογοήτευση, κύριε Υπουργέ.
Και θέλω να πω ότι η ανησυχία έχει να κάνει με το γεγονός ότι ενώ οι φορείς διαχείρισης σ’ όλη την Ελλάδα έχουν επιδείξει ένα εξαιρετικό έργο, έχουν στελεχωθεί με επιστήμονες υψηλού επιπέδου, έχουν δράσεις, οι οποίες είναι πρωτότυπες και καταδεικνύονται ως εξαιρετικές ακόμα και από τα ελεγκτικά όργανα της Ευρωπαϊκής Ένωσης, πάρα ταύτα εσείς ερχόσαστε σήμερα χωρίς να υπάρχει, όπως το είπατε και εσείς ο ίδιος, κανένα οικονομικό στην ουσία όφελος για το κράτος να περιορίσετε και να καταργήσετε. Εδώ μιλάμε για έναν κυβερνητικό Αττίλα στο πλαίσιο του μνημονίου, χωρίς να υπάρχει κανένα κέρδος έχουμε περιστολή, έχουμε καταργήσεις, έχουμε συγχωνεύσεις. 
Κύριε Υπουργέ, γιατί γίνονται όλα αυτά σε τελευταία ανάλυση; Όταν μας λέτε εσείς εδώ ότι δεν βαρύνεται ο κρατικός προϋπολογισμός, όταν αυτά τα χρήματα έρχονται από την Ευρωπαϊκή Ένωση και τα ευρωπαϊκά ταμεία δυνάμει των προγραμμάτων που καταρτίζουν οι επιστημονικά επαρκείς φορείς προστασίας, γιατί θα πρέπει να καταργήσετε και να συγχωνεύσετε; Δεν το βλέπετε και εσείς ότι είναι μια πολιτική αλυσιτελής, είναι μια πολιτική που δεν οδηγεί πουθενά; 
Σε τελευταία ανάλυση, κύριε Υπουργέ, υπάρχει μια έντονη απογοήτευση σ’ όλο τον κόσμο, ο οποίος ασχολείται με την προστασία του περιβάλλοντος. Επεμβαίνετε σ’ έναν τομέα, ο οποίος μέχρι σήμερα έχει επιδείξει ένα εξαιρετικό έργο και ξέρετε ότι εάν γίνουν αυτά τα πράγματα, τα οποία εσείς μεθοδεύετε με τις πολιτικές σας, τότε θα έχουμε τα φαινόμενα του παρελθόντος, θα έχουμε αυθαιρεσίες στις περιοχές αυτές, θα έχουμε καταπάτηση του δημοσίου συμφέροντος, θα έχουμε δράσεις που δεν συνάδουν με τις περιοχές προστασίας.
Επομένως, κύριε Υπουργέ, κάνουμε έκκληση σήμερα στο Υπουργείο να μην βάλει χέρι σε κάτι από το οποίο δεν θα έχει κέρδος, θα έχει και ζημία. Σε τελευταία ανάλυση τη μεγαλύτερη ζημία θα την έχουν οι τοπικές κοινωνίες, διότι πλέον δεν θα μπορεί να υπάρξει μια ανάπτυξη ισόρροπη, αειφόρος, μια ανάπτυξη η οποία θα συμβιβάζεται με την προστασία του περιβάλλοντος και με το σεβασμό στον ίδιο τον άνθρωπο.
Κύριε Υπουργέ, μην προχωρήσετε σ’ αυτήν την πολιτική, δεν έχετε κανένα κέρδος, δεν έχετε κανένα όφελος, μόνο καταστροφή θα φέρετε στις προστατευόμενες περιοχές και στους φορείς διαχείρισης.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΣΤΑΥΡΟΣ ΚΟΝΤΟΝΗΣ",236
"111315"," Σας ευχαριστώ, κύριε συνάδελφε.
Ο λόγο έχει ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης, κ. Μανούσος - Κωνσταντίνος Βολουδάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111316"," Ευχαριστώ, κύριε Πρόεδρε.
 Κατ’ αρχάς, κύριε συνάδελφε, κανείς δεν παραγνωρίζει το πολύ μεγάλο και σημαντικό έργο, το οποίο επιτελούν οι φορείς διαχείρισης των περιβαλλοντικά ευαίσθητων περιοχών σε ό,τι έχει να κάνει με τη διαχείριση ενός σπουδαίου οικοσυστήματος που έχει η πατρίδα μας. Όχι μόνο δεν παραγνωρίζει κανείς το έργο αυτό, αλλά με κάθε τρόπο και το αρμόδιο Υπουργείο, με το οποίο συνεργαζόμαστε γι’ αυτή τη δουλειά, αλλά και συνολικά η Κυβέρνηση αυτό το έργο θέλει να το στηρίξει. 
Από κει και πέρα όμως, η δευτερολογία σας μου δίνει την αίσθηση ότι δεν ακούσατε τι είπα στην αρχή. Είναι λάθος να λέτε ότι δεν υπάρχει κανένα όφελος για την κοινωνία και το κράτος. Δεν είναι ο κρατικός προϋπολογισμός μόνο οι πόροι της κοινωνίας. Το κάθε ένα ευρώ που έρχεται από την Ευρωπαϊκή Ένωση ή από οποιοδήποτε άλλο πόρο, θέλουμε να διασφαλίσουμε ότι θα αξιοποιείται κατά τον καλύτερο δυνατό τρόπο. Μπορεί για τη Ζάκυνθο να έχετε δίκιο και γι’ αυτό βεβαίως δεν συγχωνεύεται με κανένα, αλλά δεν είναι λογικό να έχουμε, όπως είχαμε ως τώρα, στον ίδιο νομό δύο όμορες περιοχές ή σε όμορους νομούς δύο χωριστούς φορείς, γιατί αυτοί, με αυτά τα δεδομένα –τους περιορισμένους πόρους που έχουν από αλλού, αλλά περιορισμένους- αναγκάζονται να κάνουν δαπάνες διπλές και τριπλές, οι οποίες τελικά στερούν από τον Έλληνα πολίτη, από την ελληνική κοινωνία, από το φυσικό περιβάλλον εν προκειμένω, που πρέπει να προστατευτεί, τη μέγιστη δυνατή αξιοποίηση των πόρων που είναι διαθέσιμοι. 
Με αυτό το πνεύμα θα προχωρήσουμε και θα δείτε στη συζήτηση και στη αρμόδια Επιτροπή και στην Ολομέλεια ότι η λογική αυτή θα καταδείξει ότι δεν έχουμε σήμερα τα περιθώρια να στερούμεθα πόρους. Γιατί είναι στέρηση πόρων η όχι βέλτιστη αξιοποίηση σε οποιοδήποτε τομέα, πολύ περισσότερο στον κρίσιμο τομέα της διαφύλαξης του περιβάλλοντος και της διατήρησης της οικολογικής ισορροπίας της πατρίδας μας.
Σας ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"111317"," Ευχαριστούμε, κύριε Υπουργέ.
Εισερχόμεθα τώρα στη συζήτηση της τρίτης με αριθμό 142/28-8-2012 επίκαιρης ερώτησης δευτέρου κύκλου του Βουλευτή των Ανεξαρτήτων Ελλήνων κ. Κωνσταντίνου Μαρκόπουλου προς τον Υπουργό Οικονομικών, σχετικά με τις προθέσεις της Κυβέρνησης για την ιδιωτικοποίηση της «ΛΑΡΚΟ».
Στην επίκαιρη ερώτηση θα απαντήσει ο Αναπληρωτής Υπουργός κ. Χρήστος Σταϊκούρας. 
Το λόγο έχει ο συνάδελφος κ. Μαρκόπουλος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111318"," Ευχαριστώ, κύριε Πρόεδρε.
Κύριε Υπουργέ, γνωρίζετε εξίσου καλά με εμένα –γιατί είναι ανεπτυγμένη και στη δικιά σας περιοχή, όπου εκλέγεστε- την εταιρεία «ΛΑΡΚΟ». Είναι η μεγαλύτερη εταιρεία παραγωγής νικελίου στην Ευρώπη που ικανοποιεί το 6% της ευρωπαϊκής ζήτησης, φέρνει κέρδη με διαφόρους τρόπους στο ελληνικό δημόσιο, στους εργαζόμενους, στον κύκλο εργασιών των εταιρειών που ασχολούνται μαζί της, αλλά δίνει και ιδιαίτερη αξία στον ορυκτό πλούτο της χώρας. 
Η εταιρεία «ΛΑΡΚΟ» είναι ανακοινωμένη στο πρόγραμμα ιδιωτικοποίησης από τον προϋπολογισμό του 2010 για το οποίο δεν έγινε τίποτα, του 2011 για το οποίο επίσης, δεν έγινε τίποτα. Το 2012 περιήλθε στην περιουσία του ΤΑΙΠΕΔ. 
Θέλω για να ακούσουν και οι συνάδελφοι, ενημερωτικά να πω ότι το 34% της εταιρείας ανήκει στην Εθνική Τράπεζα και το 11,3% στην ΔΕΗ. Η εταιρεία αυτή έχει ενισχυθεί από επιχειρησιακά προγράμματα με 20 εκατομμύρια ευρώ τα έτη 2000-2001 και από το ΕΠΑΝ με 40 εκατομμύρια ευρώ για εκσυγχρονισμό στη συνέχεια την περίοδο 2004-2007. 
Υπάρχει ένα ερώτημα: Τι προτίθεται να κάνει η Κυβέρνηση; Εννοώ δηλαδή, ποιο είναι το τίμημα που έχει καθορίσει; Τι θα κάνει με τους εργαζόμενους; Τι θα κάνει με τα χρέη του δημοσίου, τα οποία ξεπερνούν τα 200 εκατομμύρια προς τη «ΛΑΡΚΟ» από επιστροφή φόρων ή επιστροφή ΦΠΑ; Τι θα κάνει για μια εταιρεία της οποίας το εργασιακό κόστος βρίσκεται στο 17%, ένα από τα πλέον συμφέροντα ποσοστά εργασιακού κόστους για τις αντίστοιχες εταιρείες; Τι θα κάνει για να την ενισχύσει σε ό,τι αφορά την κερδοφορία σε σχέση με την τιμή του ηλεκτρικού ρεύματος; Η εταιρεία είναι ιδιαιτέρως ηλεκτροβόρα, όμως, η τιμή του ηλεκτρικού ρεύματος είναι μη ανταγωνιστική σε σχέση με τις άλλες εταιρείες και βεβαίως είναι πολύ υψηλότερη από άλλες αντίστοιχες μεταλλευτικές εταιρείες της χώρας που έχουν τύχει ευνοϊκού τιμολογίου από τη ΔΕΗ για να ανταποκριθούν στον διεθνή ανταγωνισμό. 
Οφείλω εδώ να σας πω ότι είναι οξύμωρο το σχήμα να είναι μέτοχος η ΔΕΗ σε μια εταιρεία και την ίδια στιγμή να την καταδικάζει σε κακή ποιότητα ανταγωνισμού κρατώντας ψηλά τα τιμολόγια του ηλεκτρικού ρεύματος.
Σε τελική ανάλυση, θέλουμε να ξέρουμε –κι είναι πάρα πολύ σημαντικό- αν αυτός ο προγραμματισμός, τον οποίο θα μας αναλύσετε, εγγυάται όχι μόνο τη σταθεροποίηση της εταιρείας αυτής αλλά και την προώθησή της σε μεγαλύτερα κέρδη και περισσότερους εργαζόμενους, όπως οφείλει να έχει μία εταιρεία σε μια χώρα όπου τα μεταλλεύματα παραγωγής νικελίου ξεπερνούν τα 240 εκατομμύρια τόνους σε όλη την Ελλάδα, στα πέντε από τα ορυχεία τα οποία έχει. 
Κλείνω λέγοντας ότι τον Ιούνιο υπήρχε μία σύρραξη εκπροσώπων εργαζομένων και του κ. Μητρόπουλου, του Διευθύνοντος Συμβούλου του ΤΑΙΠΕΔ, ο οποίος απείλησε ότι θα κλείσει την εταιρεία πριν την ιδιωτικοποιήσει και προχώρησε στη μη ανανέωση της ενοικίασης των χώρων των λατομείων, ιδιαίτερα στην περιοχή της Λάρυμνας, με αποτέλεσμα να κινδυνεύει η εταιρεία να μην έχει τη δυνατότητα από το δημόσιο, το οποίο έχει το 55% της εταιρείας, να αντλεί από τα ορυχεία της μεταλλεύματα. 
Ευχαριστώ πολύ, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"111319"," Κι εμείς σας ευχαριστούμε.
Το λόγο έχει ο Αναπληρωτής Υπουργός Οικονομικών κ. Σταϊκούρας για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111320"," Ευχαριστώ πολύ, κύριε Πρόεδρε. 
Κύριε συνάδελφε, πράγματι την αξία της «ΛΑΡΚΟ» την ξέρουμε. Είναι γνωστή και δεδομένη και για τους δυο μας. Πρόκειται για μια ιστορική επιχείρηση, μία επιχείρηση που αναδεικνύει κι αξιοποιεί τον ορυκτό πλούτο της χώρας, που εξορύσσει και μεταποιεί με πλήρη καθετοποίηση τα μεταλλεύματά της. Πρόκειται για τη μοναδική εταιρεία στην Ευρωπαϊκή Ένωση που παράγει σιδηρονικέλιο, που εξάγει το σύνολο της παραγωγής της και που έχει δεσμούς εξάρτησης με τις μεγαλύτερες ευρωπαϊκές εταιρείες χαλυβουργίας. 
Επειδή θέτετε κι άλλα ερωτήματα στην επίκαιρη ερώτησή σας θα προσπαθήσω να ξεκινήσω απ’ αυτά. 
Το 1988 εξαιτίας της πρώτης κρίσης των τιμών νικελίου ο τότε Οργανισμός Ανασυγκρότησης Επιχειρήσεων αγόρασε με πλειστηριασμό τις απαιτήσεις των κρατικών πιστωτών έναντι μετόχων της εταιρείας έναντι 25,9 δισεκατομμύρια δραχμές.
Την επόμενη χρονιά, το 1989, η παλιά «ΛΑΡΚΟ» τίθεται υπό εκκαθάριση και ιδρύεται η νέα –για να απαντήσω και σ’ αυτά τα ερωτήματά σας- με μετόχους την Εθνική Τράπεζα, τη ΔΕΗ και τον Οργανισμό Ανασυγκρότησης Επιχειρήσεων. 
Δέκα χρόνια αργότερα ο οργανισμός τέθηκε υπό εκκαθάριση και το δημόσιο κατέστη ειδικός διάδοχος και έτσι περιήλθαν στην κυριότητα του δημοσίου οι μετοχές της νέας εταιρείας που τώρα, όπως πολύ σωστά είπατε, έχουν μεταφερθεί στο ΤΑΙΠΕΔ.
Η νέα «ΛΑΡΚΟ» όμως δημιουργήθηκε με μετοχικό κεφάλαιο μόλις 10 εκατομμύρια δραχμές από μέρος του ενεργητικού της παλαιάς. Μεγάλο μέρος του κυκλοφορούντος ενεργητικού είχε παρακρατηθεί από την υπό εκκαθάριση εταιρεία προς όφελος των πιστωτών της. Έτσι η νέα επιχείρηση από την ημέρα ίδρυσής της είχε βρεθεί στη θέση να δανείζεται στοιχεία του ενεργητικού της παλιάς εταιρείας, αλλά και να δανείζεται για τις ανάγκες λειτουργίας της από τον ΟΑΕ, τον Οργανισμό Ανασυγκρότησης, με συνέπεια την υπερχρέωσή της μέσα σε πολύ σύντομο χρονικό διάστημα και τη συνακόλουθη αδυναμία πληρωμής των υποχρεώσεών της έναντι της παλιάς εταιρείας. 
΄Εκτοτε η παλιά «ΛΑΡΚΟ» βρίσκεται σ’ έναν ατελείωτο δικαστικό αγώνα με τη νέα, με διαταγές πληρωμών, με κατασχέσεις, με εγγραφές υποθηκών, προσημειώσεων, δικαστικές δαπάνες. Αυτός είναι κι ο λόγος που δεν έχει ολοκληρωθεί μέχρι σήμερα η εκκαθάριση της παλιάς «ΛΑΡΚΟ». Σημειώνεται όμως ότι το δημόσιο, ως ειδικός διάδοχος του Οργανισμού Ανασυγκρότησης και βασικός πιστωτής της παλιάς «ΛΑΡΚΟ», εξοφλήθηκε το Μάρτιο του 2012 εισπράττοντας το ποσό των 3,6 δισεκατομμυρίων ευρώ. Μόλις ολοκληρωθεί η ικανοποίηση και των λοιπών ιδιωτών πληρωτών θα φανεί εάν θα ολοκληρωθεί η διαδικασία της εκκαθάρισης. Μέχρι τότε το δημόσιο δεν είναι μέτοχος της παλιάς «ΛΑΡΚΟ» –που είναι το ερώτημά σας- κι ως εκ τούτου δεν είναι σε θέση να επηρεάσει ή να προκαλέσει τη λήξη της εκκαθάρισης. 
Ως προς τις αμοιβές τώρα, η αμοιβή του εκκαθαριστή έχει διαμορφωθεί από 1-2-2007, με συμφωνία του ελληνικού δημοσίου ως πιστωτή της παλιάς «ΛΑΡΚΟ» και του εκκαθαριστή, στα 2.000 ευρώ μεικτά από 3.000 ευρώ που ήταν μέχρι τότε. 
Σε ό,τι αφορά τώρα τη νέα «ΛΑΡΚΟ», σήμερα αυτή παρουσιάζει υψηλές υποχρεώσεις ύψους περίπου 460 εκατομμυρίων ευρώ, τις οποίες και αδυνατεί φυσικά να εξυπηρετήσει. Έχει σημαντική έλλειψη κεφαλαίων, με αρνητική καθαρή θέση –το λένε οι ισολογισμοί- 26,7 εκατομμύρια ευρώ. 
Ποιο είναι το αποτέλεσμα; Δύο είναι οι κίνδυνοι: έλλειψη ρευστότητας από τη μια πλευρά, σε περίοδο παρατεταμένης πτώσης των χρηματιστηριακών τιμών του νικελίου -όταν γίνεται- και δεύτερον, περιορισμένη δυνατότητα επενδύσεων. Εξαιτίας αυτών των παραγόντων, σύμφωνα και με το πρόσφατο σημείωμα της διοίκησης της εταιρείας πριν από έναν μήνα, επιβάλλεται η άμεση πώληση του μεριδίου του δημοσίου σε ιδιώτη επενδυτή. 
Μάλιστα το 2009 όταν ξεκίνησε η διαδικασία κατά τη μερική εφαρμογή του πρώτου σχεδίου αποκρατικοποίησης της εταιρείας, το οποίο είχε εκπονηθεί από την «PWC» και τώρα είναι σύμβουλος του ΤΑΙΠΕΔ για τη εταιρεία, είχαν εκδηλώσει ενδιαφέρον δεκατρείς επιχειρήσεις, εκ των οποίων οι εννέα κρίθηκαν ικανοί για περαιτέρω αξιολόγηση. Σε κάθε περίπτωση οποιοδήποτε σχέδιο αποκρατικοποίησης της εταιρείας επιβάλλεται να προβλέπει πώληση εν ενεργεία. 
Για τους εργαζόμενους θα απαντήσω στη δευτερολογία μου.","ΧΡΗΣΤΟΣ ΣΤΑΪΚΟΥΡΑΣ",476
"111321"," Το λόγο έχει ο ερωτών συνάδελφος κ. Κωνσταντίνος Μαρκόπουλος, για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111322"," Κύριε Υπουργέ, όχι μόνο ως Υπουργός αλλά και ως Βουλευτής της περιοχής ξέρετε πολύ καλά το θέμα και έχετε ασχοληθεί και επιβεβαιώνω την ευαισθησία σας την οποία την γνωρίζω προσωπικά. Οφείλω όμως, να κάνω μερικές παρατηρήσεις.
Είναι αδιανόητο για το κράτος να έχει μια εταιρεία εικοσιτέσσερα χρόνια σε εκκαθάριση, να πληρώνεται εκκαθαριστής και προσωπικό και εκκαθάριση να μην έχουμε. Αυτό αποτελεί ένα διαχρονικό πρόβλημα του αντίστοιχου νομικού πλαισίου της εκκαθάρισης και αφορά βέβαια, γενικότερα την πολιτεία. Χαίρομαι που είναι και ο κ. Μηταράκης εδώ, όπως και εσείς και εύχομαι να το διορθώσετε. 
Δεύτερον, η αρνητική θέση της εταιρείας οφείλεται κατά μείζονα λόγο σε δύο παράγοντες: στον κακοπληρωτή δημόσιο που χρωστάει διακόσια εκατομμύρια -και θα ήθελα να το ακούσω εκ μέρους σας, αν είμαι σωστός ή αν είμαι λάθος- από επιστροφές ΦΠΑ και φόρων.
Και δεύτερον, οφείλεται κατ’ εξοχήν στην απόλυτα αρνητική στάση της ΔΕΗ, η οποία μάλιστα θέλει να πουλήσει εδώ και χρόνια το μερίδιο της και η οποία αρνείται να κάνει για τη «ΛΑΡΚΟ» το ίδιο τιμολόγιο που έκανε για τη «ΧΑΛΥΒΟΥΡΓΙΚΗ» ή για το «Αλουμίνιο της Ελλάδος» ή για όποια άλλη εταιρεία το έχει κάνει. Και ορθώς το έκανε! Διότι αυτός είναι και ο νόμος του ανταγωνισμού, τουλάχιστον για να μην φτάσουμε στο σημείο εδώ που έχουμε φτάσει να κατεβάζουμε τις απολαβές των εργαζομένων για να κάνουμε μια εταιρεία ανταγωνιστική, όταν οι εργαζόμενοι είναι το 17%, ενώ η ηλεκτρική ενέργεια την οποία χρειάζεται η «ΛΑΡΚΟ» για να κάνει όλες αυτές τις εργασίες, είναι πολύ-πολύ υψηλότερη από όλες τις άλλες αντίστοιχες ανταγωνιστικές στον κόσμο, στην Τουρκία, στη Ρωσία και σε άλλες περιοχές. Άρα, η αρνητική θέση της «ΛΑΡΚΟ» έχει την υπογραφή του κράτους, το οποίο είναι και ο εργοδότης έχοντας το 55%. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Συμπέρασμα, δεν μπορεί το κράτος να σκοτώνει μια επιχείρηση και μετά να την πουλάει σκοτωμένη. Όπως επίσης, χαίρομαι για το γεγονός ότι είπατε ότι ό,τι είναι να γίνει, θα γίνει εν λειτουργία. Διότι αυτό που είχε πει ο κ. Μητρόπουλος και απειλούσε ήταν καταστροφή. Ήταν η καταστροφή της «ΛΑΡΚΟ», η φήμη της ανά τον κόσμο και το σκότωμα του πελατολογίου της.
Ορθώς είπατε ότι τα ανεβοκατεβάσματα του νικελίου στο χέτζινγκ, το οποίο υπάρχει και στις συμφωνίες, ανεβοκατεβάζουν και τα αποτελέσματα μιας μεταλλευτικής εταιρείας, αλλά αυτό ισχύει για όλες τις μεταλλευτικές εταιρείες όλου του κόσμου. Και όταν το νικέλιο κατεβαίνει στην τιμή παγκοσμίως, κατεβαίνει για όλες τις εταιρείες του κόσμου. Και όταν ανεβαίνει, όπως ανεβαίνει τα τελευταία χρόνια, ανεβαίνει για όλες τις εταιρείες του κόσμου. Το ζήτημα είναι τι κάνουμε εμείς για όλη αυτήν την ιστορία.
Τέλος, πρέπει να σας πω ότι αυτή τη στιγμή που μιλάμε και την τελευταία περίοδο η «ΛΑΡΚΟ» σε επίπεδο εσόδων ανεβαίνει σταθερά και η ικανοποίηση του δανεισμού –παρ’ ότι δύσκολη- τακτοποιείται, κύριε Υπουργέ.
Προσωπικά θα σας έλεγα ότι έχω διαπιστώσει στο εργατικό προσωπικό της «ΛΑΡΚΟ» μια ιδιαίτερη ωριμότητα και σε ό,τι αφορά την εργασιακή σύμβαση την οποία διεκδικούν και συμφώνησαν για να κατεβάσουν τις δικές τους αμοιβές.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα τριάντα δευτερόλεπτα, κύριε Πρόεδρε, για να ολοκληρώσω.
Και σε ό,τι αφορά μια κατ’ αρχάς θετική αντιμετώπιση μιας πιθανής ιδιωτικοποίησης για τους όρους και τις προϋποθέσεις όμως, της οποίας περιμένουν από την Κυβέρνηση συγκεκριμένες δεσμεύσεις. Σε μια περίοδο που όταν ο εργαζόμενος χάσει τη δουλειά του, ξέρει ότι η πιθανότητα να ξαναβρεί μια άλλη είναι κοντά στο μηδέν, όπως καταλαβαίνεται αυτό για τους εργαζόμενους που πονούν την εταιρεία και έχουν δουλέψει σε δύσκολες στιγμές, είναι πολύ σημαντικό.
Και μια τελευταία ερώτηση, κύριε Υπουργέ. Πριν από δεκαπέντε ημέρες αλλάξατε τη διοίκηση της «ΛΑΡΚΟ». Είναι εντυπωσιακό το γεγονός ότι μια εταιρεία άλλαξε διοίκηση την ώρα που πηγαίνει σε μια στρατηγική –αν το θέλετε- αναζήτηση ενός νέου επενδυτή. Θέλουμε να ξέρουμε από εσάς ποιες είναι οι εντολές που έχει ο νέος διοικητής σε ό,τι αφορά αυτή την κατεύθυνση. Δεν θέλω να μου πείτε ότι ο προηγούμενος έφυγε γιατί δεν έκανε μειώσεις στα μισθολόγια, ιδιαίτερα των δικών του συμβούλων, το επιβεβαιώνω και εγώ. 
Υπάρχουν και δικές μου πολλές ερωτήσεις εναντίον του προηγούμενου πρόεδρου του διοικητικού συμβουλίου για τη συμπεριφορά του ιδιαίτερα σε ό,τι αφορά τη διοικητική μονάδα της Αθήνας, όπου εκεί βολεύονται πάντοτε οι ημέτεροι και μάλιστα με πολύ υψηλούς μισθούς. Πρέπει όμως να μας πείτε τι εντολές έχει ο καινούργιος. Θέλουμε επίσης να δεσμευθείτε για το χρονοδιάγραμμα, τους εργαζόμενους, το τίμημα και την προοπτική την οποία βάζει η Κυβέρνηση, δηλαδή που βάζετε τον πήχη για όλα αυτά τα ζητήματα.
Ευχαριστώ, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"111323"," Ευχαριστώ, κύριε συνάδελφε.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση αφού ξεναγήθηκαν στην Αίθουσα της Γερουσίας και στην έκθεση της αίθουσας «Ελευθέριος Βενιζέλος» και ενημερώθηκαν για την ιστορία του κτηρίου, είκοσι επτά σπουδαστές και δύο συνοδοί καθηγητές από το Hillerod Κολλέγιο της Δανίας, οι οποίοι συνοδεύονται από τον γραμματέα της Διαρκούς Επιτροπής Μορφωτικών Υποθέσεων της Βουλής, Βουλευτή Δωδεκανήσου κ. Βασίλειο-Νικόλαο Υψηλάντη, αφού προηγουμένως είχαν συνάντηση μαζί του σε Αίθουσα του Κοινοβουλίου.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Το λόγο έχει ο Αναπληρωτής Υπουργός Οικονομικών κ. Χρήστος Σταϊκούρας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111324"," Προσθέτετε συνέχεια ερωτήματα. Θα προσπαθήσω να είμαι πληρέστατος. 
Κύριε συνάδελφε, ξεκινώ από τα οικονομικά. Σύμφωνα με τις οικονομικές καταστάσεις της εταιρείας και την πρόσφατη αξιολόγηση –πριν από έναν μήνα ολοκληρώθηκε- και από την «PWC» και από την HSBC που είναι οι δύο σύμβουλοι του ΤΑΙΠΕΔ οι συνολικές υποχρεώσεις της «ΛΑΡΚΟ» ανέρχονται στα 460 εκατομμύρια ευρώ. Υποχρεώσεις που είναι μεγαλύτερες από το σύνολο του ενεργητικού της εταιρείας, που το σύνολο είναι 280.
Σε αυτό περιλαμβάνονται οι δυνητικές υποχρεώσεις της από το μη σχηματισμό προβλέψεων για πρόσθετους φόρους και προσαυξήσεις από καταλογισθέν ποσό φόρου 190 εκατομμύρια ευρώ. Υποχρεώσεις για τις οποίες πράγματι η εταιρεία έχει προσφύγει στα φορολογικά δικαστήρια. Παράλληλα η Γενική Διεύθυνση Ανταγωνισμού της Ευρωπαϊκής Επιτροπής εξετάζει εάν η εταιρεία έχει εισπράξει σημαντικές κρατικές ενισχύσεις τις οποίες οφείλει να επιστρέψει στο ελληνικό δημόσιο, άλλα 200 εκατομμύρια ευρώ.
Επίσης, με βάση τις πρόσφατες δημοσιευμένες οικονομικές καταστάσεις, η «ΛΑΡΚΟ» πράγματι, όπως σωστά είπατε, έχει κέρδη. Πόσα κέρδη για να έχουμε μία τάξη μεγέθους; Είναι 6,6 εκατομμύρια ευρώ. Παρουσιάζει, όμως, αρνητική καθαρή θέση δημοσιευμένη, 26,7. Σύμφωνα μάλιστα με τον τακτικό ορκωτό ελεγκτή, λογιστή, η αρνητική καθαρή θέση έπρεπε να ήταν όχι 26,7 αλλά 69,2 εκατομμύρια ευρώ. Γράφει και στην έκθεση ελέγχου που έχει καταθέσει ότι υπάρχει σημαντική αμφιβολία για την ικανότητα της εταιρείας να συνεχίσει απρόσκοπτα τις δραστηριότητές της.
Σε ό,τι αφορά τη διασφάλιση των θέσεων εργασίας και του μέγιστου δυνατού τιμήματος, που είπατε, από την πώληση του προσφερομένου περιουσιακού στοιχείου, σημειώνουμε: Πρώτον, η λύση που τελικά θα προταθεί από το ΤΑΙΠΕΔ θα συνεκτιμήσει την ανάγκη διατήρησης και ενδεχόμενης μακροπρόθεσμης αύξησης του εργατικού δυναμικού, των θέσεων απασχόλησης. Αυτό αποτελεί προτεραιότητα και της Κυβέρνησης. Δεύτερον, ο επενδυτής θα πρέπει να συνεχίσει να προμηθεύεται μετάλλευμα από την εταιρεία με βάση τα σχετικά μεταλλευτικά δικαιώματα που αυτή τη στιγμή διαθέτει. Τρίτον, ο επενδυτής θα πρέπει να δεσμευθεί για την υλοποίηση επενδύσεων περιβαλλοντικής προστασίας. Τέταρτον, ο επενδυτής θα επιλεγεί μέσω διεθνούς ανοικτού πλειοδοτικού διαγωνισμού με τήρηση όλων των κανόνων διαφάνειας σύμφωνα με την ευρωπαϊκή και κοινοτική νομοθεσία.
Περαιτέρω σύμφωνα με το νόμο του 2011 το ΤΑΙΠΕΔ υποχρεούται να προβεί στη διενέργεια ανεξάρτητης αποτίμησης του περιουσιακού στοιχείου πριν την πώλησή του, η οποία είναι ευνόητο ότι θα πρέπει να αποφέρει υψηλότερα έσοδα, ενώ ο όποιος σχεδιασμός τελεί υπό την αποδοχή από τη Γενική Διεύθυνση Ανταγωνισμού της Ευρωπαϊκής Επιτροπής.
Κύριε συνάδελφε, την ευαισθησία και των δυο μας για την πορεία της εταιρείας, λαμβάνοντας υπ’ όψιν και τους πολίτες των νομών μας, τη θεωρώ δεδομένη. Την αναφέρατε και εσείς. Θεωρώ δεδομένη, όμως, και τη σταθερότητα των θέσεών μας. 
Είχαμε βρεθεί και υπάρχει σχετικό δελτίο τύπου δικό σας, όταν ήσασταν Υπουργός Τουριστικής Ανάπτυξης τον Μάιο του 2009 στο οποίο τότε λέγατε και προτείνατε την αποκρατικοποίηση της εταιρείας, ακολουθώντας μάλιστα το μοντέλο της Ολυμπιακής που ήταν απόλυτα επιτυχημένο και για την εταιρεία και για τους εργαζόμενους και θεωρώ συνεπώς ότι είμαστε στην ίδια πλευρά αυτήν τη στιγμή.
Σε ό,τι αφορά τη στάση της Κυβέρνησης για τα άλλα θέματα που είπατε, όπως αυτή την εκφράζω σήμερα με τη δική μου παρουσία, αυτή έχει προσφάτως αναδειχθεί και καταδειχθεί. Στο θέμα της διοίκησης, όταν δεν εφαρμόζονται οι νόμοι, πρέπει η πολιτεία να παρεμβαίνει. Και αυτό έκανε η Κυβέρνηση Σαμαρά. Παρεμβήκαμε, όταν είδαμε ότι δεν εφαρμόζονται οι νόμοι.
Στο πρόβλημα δε που αναφέρατε, που ανέκυψε τον Ιούνιο, με τη χρήση των εδαφικών εκτάσεων της εταιρείας και εκεί έδειξε την βούλησή της η ηγεσία της νυν Κυβέρνησης ως Αξιωματική Αντιπολίτευση. Βασική προϋπόθεση, όπως πολύ σωστά ξέρετε, για την παραγωγική λειτουργία της εταιρείας είναι η εδαφική ακεραιότητά της, δηλαδή, η χρήση του οικοπέδου στη Λάρυμνα. Με τη λήξη της σύμβασης οι εκτάσεις αυτές θα περιέρχονταν, σύμφωνα -όπως πολύ σωστά είπατε- με το ΤΑΙΠΕΔ, στην κυριότητα του δημοσίου, άνευ αποζημίωσης του δημοσίου και της εταιρείας, δηλαδή. Τότε υπήρξε παρέμβαση του νυν Πρωθυπουργού, μέσω του ομιλούντος, στην υπηρεσιακή κυβέρνηση, η οποία επέδειξε αποφασιστικότητα και διορατικότητα και προχώρησε στην παράταση των συμβάσεων. Η λύση που δόθηκε διευθέτησε προσωρινά το πρόβλημα, αλλά δεν το έλυσε.
Τι χρειάζεται τώρα για να διασφαλίσουμε το μέλλον; Ένα μέλλον για τη «ΛΑΡΚΟ» απαιτεί ρεαλιστικές προσεγγίσεις, δραστικές προσαρμογές, διορατικές αλλαγές, με έγκυρο προγραμματισμό, αποτελεσματικό σχεδιασμό, σωστή ενημέρωση και συνεργασία όλων των εμπλεκομένων φορέων και των εργαζομένων -που σωστά είπατε ότι πονούν την εργασία και την επιχείρηση- για να έχουμε ένα βιώσιμο και λειτουργικό και δεσμευτικό επιχειρησιακό σχέδιο, ώστε να διασφαλιστεί η βιωσιμότητα της επιχείρησης, οι θέσεις της απασχόλησης, η περιφερειακή ανάπτυξη που μας αφορά και η πρόοδος της εθνικής οικονομίας.
Σας ευχαριστώ πολύ.","ΧΡΗΣΤΟΣ ΣΤΑΪΚΟΥΡΑΣ",476
"111325"," Ευχαριστώ, κύριε Υπουργέ.
Εισερχόμεθα τώρα στη συζήτηση της τέταρτης, με αριθμό 155/28-8-2012 επίκαιρης ερώτησης δευτέρου κύκλου του Βουλευτή του Λαϊκού Συνδέσμου - Χρυσή Αυγή κ. Γεωργίου Γερμενή προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την απογραφή των εργαζομένων σε εργολαβίες του ευρύτερου δημοσίου τομέα, των Συμπράξεων Δημοσίου Ιδιωτικού Τομέα (ΣΔΙΤ), καθώς και του ποσοστού των Ελλήνων εργαζομένων με συμβάσεις έργου της «ΣΤΑΣΥ Α.Ε.».
Στην επίκαιρη ερώτηση του κ. Γερμενή θα απαντήσει ο Υφυπουργός κ. Παναγιώτης Μηταράκης.
Το λόγο έχει ο ερωτών Βουλευτής κ. Γεώργιος Γερμενής, για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111326"," Ευχαριστώ, κύριε Πρόεδρε.
Όλα τα Υπουργεία και οι υπηρεσίες του ελληνικού κράτους, οι ΔΕΚΟ και ο ευρύτερος δημόσιος τομέας χρησιμοποιούν ιδιωτικές εταιρείες (εργολάβους) παροχής υπηρεσιών που το προσωπικό τους αποτελείται σε ποσοστό μεγαλύτερο και του 50% πολλές φορές από αλλοδαπούς, όχι μόνο από χώρες της Ευρωπαϊκής Ένωσης, αλλά και από τριτοκοσμικές χώρες. Μάλιστα, εγώ ο ίδιος έγινα μάρτυρας ενός αντίστοιχου γεγονότος, καθώς διέσχιζα έναν πολυσύχναστο δρόμο. Αναρωτήθηκα αν ήμουν σε κάποιο δρόμο της Αττικής ή σε κάποιο δρόμο του Καΐρου, όταν και αντίκρισα οκταμελές πλήρωμα εργολαβίας με τουρμπάνια, σαρίκια, κελεμπίες. Μάλιστα, αυτός που τους κουμάνταρε κιόλας ήταν και αυτός αλβανικής καταγωγής. Αυτά την ίδια ώρα που ο δείκτης ανεργίας των Ελλήνων έχει φτάσει στα ύψη, την ίδια ώρα που γνωρίζουμε ότι οι αιτήσεις και οι κάρτες ανεργίας στον ΟΑΕΔ στις συγκεκριμένες ειδικότητες είναι χιλιάδες.
Διερωτώμαι: Ερώτηση πρώτη: Προτίθεστε να θέσετε ως ρήτρα σε κάθε σύμβαση έργου του ευρύτερου δημόσιου τομέα και σε κάθε σύμπραξη δημοσίου και ιδιωτικού τομέα να γνωστοποιούν οι ενδιαφερόμενοι εργολάβοι το σύνολο των εργαζομένων τους ανά εθνικότητα, προκειμένου να αποκλείονται από τη συμμετοχή σε εκδηλώσεις ενδιαφέροντος εργολάβοι που δεν θα απασχολούν Έλληνες εργαζόμενους σε ειδικότητες, όταν ξέρουμε ότι είναι πολλοί εγγεγραμμένοι στον ΟΑΕΔ;
Επίσης, το Υπουργείο Οικονομικών θα μπορούσε να μην αναλαμβάνει την κάλυψη δημοσίων δαπανών σε αντίθετη περίπτωση.
Δεύτερον, ποιο είναι το ποσοστό Ελλήνων εργαζομένων των εργολάβων, που έχουν υπογράψει συμβάσεις έργου με σταθερές συγκοινωνίες Α.Ε., τη νέα εταιρεία που περιλαμβάνεται ο Ηλεκτρικός Σιδηρόδρομος Αθηνών-Πειραιώς, το «ΑΤΤΙΚΟ ΜΕΤΡΟ Α.Ε.», «ΤΡΑΜ Α.Ε.», «ΑΜΕΛ Α.Ε.»;","ΓΕΩΡΓΙΟΣ ΓΕΡΜΕΝΗΣ",90
"111327"," Ευχαριστώ, κύριε συνάδελφε.
Έχει το λόγο για να απαντήσει ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Παναγιώτης Μηταράκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111328"," Ευχαριστώ, κύριε Πρόεδρε.
Αγαπητέ κύριε συνάδελφε, όντως βιώνουμε μία εποχή πολύ μεγάλης ανεργίας και βασική προτεραιότητα αυτής της Κυβέρνησης είναι η δημιουργία νέων θέσεων εργασίας. Δημιουργώντας ένα κατάλληλο πλαίσιο, ενισχύοντας τη δημοσιονομική ασφάλεια, ενισχύοντας τη φυσική ασφάλεια, δημιουργώντας ένα περιβάλλον ρευστότητας και ένα περιβάλλον ενίσχυσης της επιχειρηματικότητας.
Σ’ αυτό το πλαίσιο οι δημόσιες συμβάσεις και τα ΣΔΙΤ, που αναφέρατε και στην ερώτησή σας, αξιότιμε κύριε συνάδελφε, φυσικά διαδραματίζουν έναν πολύ σημαντικό ρόλο. Είναι ένα κρίσιμο αναπτυξιακό εργαλείο.
Στις εργασιακές σχέσεις, που διέπουν αυτές τις συμβάσεις, εφαρμόζουμε το Σύνταγμα, το Κοινοτικό Δίκαιο και τους νόμους του ελληνικού κράτους. Φυσικά, δεν δείχνουμε καμμία ανοχή στην παράνομη και «μαύρη» εργασία. Οι νόμιμοι εργαζόμενοι και μόνο έχουν δικαίωμα να συμμετάσχουν στα δημόσια έργα, στις συμβάσεις, όχι μόνο στο δημόσιο τομέα, αλλά και στον ιδιωτικό τομέα.
Αναγνωρίζω ότι τα τελευταία χρόνια υπήρχε θέμα εφαρμογής αυτής της πρόβλεψης και αυτή η Κυβέρνηση εργάζεται αόκνως για να ενισχύσει τους ελεγκτικούς μηχανισμούς, ώστε να μην υπάρχει στην πράξη «μαύρη» εργασία.
Ρωτώντας τις υπηρεσίες σχετικά με τα ΣΔΙΤ δεν υπάρχει, βέβαια, ρήτρα που να αποκλείει τη συμμετοχή εργολάβων, που δεν απασχολούν αποκλειστικά Έλληνες εργαζόμενους. Υπάρχει, όμως, πρόβλεψη ότι οι εργαζόμενοι που σχετίζονται με τα ΣΔΙΤ δεν έχουν καταδικαστεί για κακουργήματα, για κλοπές, για απάτες και, φυσικά, ότι έχουν άδεια εργασίας και είναι ασφαλισμένοι σύμφωνα με τις εκάστοτε ισχύουσες κείμενες διαδικασίες.
Στο νόμο περί δημοσίων συμβάσεων δεν προβλέπεται κατά την προσφορά να αναγράφεται η εθνικότητα των εργαζομένων, γιατί κάτι τέτοιο θα αντέβαινε τόσο το Σύνταγμα, που απαγορεύει τέτοιου είδους διακρίσεις, όσο και τις διεθνείς υποχρεώσεις της χώρας που προκύπτουν από τις διεθνείς συμβάσεις που έχει υπογράψει. Το πρόβλημα θα ήταν, δε, μεγαλύτερο, γιατί στους διεθνείς διαγωνισμούς του δημοσίου έχουν δικαίωμα να συμμετάσχουν και εταιρείες από άλλες χώρες, με στόχο να πετύχει το δημόσιο την καλύτερη δυνατή οικονομική προσφορά για τα έργα που κάνει.
Σεβόμαστε, φυσικά, το δικαίωμα των Ευρωπαίων πολιτών να δουλέψουν στην Ελλάδα, όπως και αυτές οι χώρες σέβονται το δικαίωμα των Ελλήνων να εργαστούν για κάποιο διάστημα ή για όσο θέλουν στις δικές τους χώρες εντός της Ευρωπαϊκής Ένωσης.
Σας ευχαριστώ, κύριε Πρόεδρε.","ΠΑΝΑΓΙΩΤΗΣ ΜΗΤΑΡΑΚΗΣ",318
"111329"," Ευχαριστώ, κύριε Υπουργέ.
Το λόγο έχει ο συνάδελφος, κ. Γεώργιος Γερμενής.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111330"," Προφανώς, κύριε Υπουργέ, δεν είσαστε πολύ καλά διαβασμένος.
Το άρθρο 22 παράγραφος 1 του Συντάγματος λέει: «Η εργασία αποτελεί δικαίωμα και προστατεύεται από το κράτος, που μεριμνά για τη δημιουργία συνθηκών απασχόλησης όλων των πολιτών».
Σωστά λέει. Η εργασία αποτελεί δικαίωμα και ως δικαίωμα προστατεύεται από το κράτος, που μεριμνά να βρίσκει απασχόληση στους πολίτες του, δηλαδή στους Έλληνες που έχουν πολιτικά δικαιώματα.
Γιατί, ενώ υπάρχουν πάνω από ένα εκατομμύριο Ελλήνων άνεργοι πολίτες, παραβιάζεται το Σύνταγμα, επιτρέποντας την απασχόληση αλλοδαπών σε βάρος Ελλήνων ανέργων;
Το άρθρο 5 παράγραφος 2 αναφέρεται στα ανθρώπινα δικαιώματα της ζωής, της τιμής και της ελευθερίας, που προστατεύονται τόσο από το Σύνταγμα, όσο και από την ευρωπαϊκή σύμβαση των δικαιωμάτων του ανθρώπου, η οποία σύμβαση –την έχω εδώ, αν θέλετε να σας τη δώσω να τη διαβάσετε- δεν αναγνωρίζει το δικαίωμα στην εργασία ως ανθρώπινο δικαίωμα και δεν το προστατεύει, διότι το δικαίωμα στην εργασία υπάγεται στα κοινωνικά και πολιτικά δικαιώματα που επιφυλάσσει το κάθε Σύνταγμα για τους πολίτες του.
Επίσης, διερωτώμαστε πώς βρέθηκαν όλοι αυτοί με τα σαρίκια και τα τουρμπάνια στην ελληνική επικράτεια, με ποια διαδικασία και πόσο οφείλουν να απολαμβάνουν τα προνόμια των νομίμων φορολογούμενων πολιτών της χώρας μας, χωρίς καν αυτή η χώρα να γνωρίζει την αληθή τους προέλευση και να έχει στην κατοχή της τα πραγματικά στοιχεία. 
Ευχαριστώ.","ΓΕΩΡΓΙΟΣ ΓΕΡΜΕΝΗΣ",90
"111331"," Κι εγώ ευχαριστώ. 
Το λόγο έχει ο Υφυπουργός, κ. Μηταράκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111332"," Αξιότιμε κύριε συνάδελφε, όλοι εδώ στην Αίθουσα έχουμε ορκιστεί πίστη στο Σύνταγμα και στους νόμους του κράτους και αυτούς τους νόμους εφαρμόζουμε. Και αυτός είναι ο ρόλος της εκτελεστικής εξουσίας, να εφαρμόσει την κείμενη νομοθεσία. 
Όσον αφορά στο θέμα της εργασίας, φυσικά είπα –και το είπε και ο Πρωθυπουργός στις προγραμματικές δηλώσεις- ότι αποτελεί πρώτιστη προτεραιότητα η δημιουργία θέσεων εργασίας. Αντιλαμβανόμαστε όλοι το μέγεθος του προβλήματος, από τη στιγμή που η οικονομία μας βρίσκεται για πέμπτο συνεχόμενο έτος σε ύφεση. Γι’ αυτό αγωνιζόμαστε, για να δημιουργήσουμε αυτό που σας είπα πριν, τις πραγματικές συνθήκες δηλαδή που θα επιτρέψουν τη δημιουργία βιώσιμων θέσεων εργασίας. 
Από εκεί και πέρα εντός του ελληνικού κράτους υπάρχουν νόμοι για το ποιος έχει το δικαίωμα της εργασίας. Και αν θεωρείτε ότι υπάρχουν νόμοι που έχουν θέμα αντισυνταγματικότητας, δεν είμαι ο αρμόδιος Υφυπουργός για να σας απαντήσω.","ΠΑΝΑΓΙΩΤΗΣ ΜΗΤΑΡΑΚΗΣ",318
"111333"," Σας διάβασα...","ΓΕΩΡΓΙΟΣ ΓΕΡΜΕΝΗΣ",90
"111334"," Οι συνθήκες που έχει υπογράψει η Ελλάδα, παραδείγματος χάριν, για την ένταξή της στην Ευρωπαϊκή Ένωση, έχουν συνταγματική ισχύ. Και αυτό δίνει το δικαίωμα σε Ευρωπαίους πολίτες να δουλέψουν στην Ελλάδα σε βάση μίας αμοιβαιότητας.","ΠΑΝΑΓΙΩΤΗΣ ΜΗΤΑΡΑΚΗΣ",318
"111335"," (Δεν ακούστηκε)","ΓΕΩΡΓΙΟΣ ΓΕΡΜΕΝΗΣ",90
"111336"," Θα τα πούμε ένα-ένα, κύριε συνάδελφε, έχω ακόμα δύο λεπτά, μην ανησυχείτε. 
Κατ’ αρχάς, θέτουμε, το θέμα των Ευρωπαίων εταίρων, που δίνουμε το δικαίωμα σε Έλληνες πολίτες –αν θέλετε- εφαρμόζοντας με μία διασταλτική ερμηνεία και συνταγματική επιταγή να δουλέψουν σε άλλες χώρες χάρις σε αυτήν τη συνθήκη που έχει υπογράψει η Ελλάδα και υπάρχει μία αμοιβαιότητα. 
Η Ελλάδα έχει μία μεταναστευτική πολιτική που δίνει νόμιμες άδειες εργασίας σε συγκεκριμένους μετανάστες και αυτό είναι νόμος του κράτους. 
Από εκεί και πέρα, αναφέρεστε στη «μαύρη» εργασία, για την οποία ήδη έχω πάρει θέση. Αναφέρω ότι γι’ αυτούς που δεν έχουν άδεια εργασίας στην Ελλάδα, η «μαύρη» εργασία δεν προστατεύεται από τις συμβάσεις του δημοσίου. Αντιθέτως, για να πληρωθεί ένας εργολάβος που ασκεί σύμβαση με το δημόσιο, πρέπει να αποδείξει ότι έχει φορολογική και ασφαλιστική ενημερότητα, να καταθέσει τα ονόματα των εργαζομένων και να αποδειχθεί ότι οι εργαζόμενοι που χρησιμοποιεί έχουν αυτό που επιβάλλει η κείμενη νομοθεσία ως χαρτιά για να δουλέψουν. 
Για το θέμα της λαθρομετανάστευσης ήδη βλέπετε τι κάνουμε σε αυτήν τη χώρα. Ήδη υπάρχει το πρόγραμμα «Ξένιος Ζευς», ώστε οι παράνομοι μετανάστες να απελαθούν. Αυτό είναι ένα πρόγραμμα που όλοι πρέπει να το στηρίξουμε, κύριε συνάδελφε. 
Ευχαριστώ πολύ.","ΠΑΝΑΓΙΩΤΗΣ ΜΗΤΑΡΑΚΗΣ",318
"111337"," Ευχαριστώ κι εγώ. 
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111338"," Εισερχόμαστε στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμόν 3/3/30-7-2012 επίκαιρη επερώτηση των Βουλευτών των Ανεξαρτήτων Ελλήνων κ.κ. Μαρίνας Χρυσοβελώνη, Χρυσούλας-Μαρίας Γιαταγάνα, Ιωάννη Κουράκου, Βασίλειου Καπερνάρου, Κωνσταντίνου Γιοβανόπουλου, Επαμεινώνδα (Νότη) Μαριά, Παναγιώτη Μελά, Γαβριήλ Αβραμίδη, Τσαμπίκας Ιατρίδη και Κωνσταντίνου Μαρκόπουλου προς τους Υπουργούς Επικρατείας και Διοικητικής Μεταρρύθμισης και Ηλεκτρονικής Διακυβέρνησης, σχετικά με τους διορισμούς Γενικών και Ειδικών Γραμματέων. 
Θέλω να γνωρίσω στο Σώμα ότι κατά την επίκαιρη επερώτηση που θα συζητηθεί ορίζεται Κοινοβουλευτικός Εκπρόσωπος των Ανεξαρτήτων Ελλήνων ο κ. Βασίλειος Καπερνάρος. 
Επίσης, με επιστολή της Δημοκρατικής Αριστεράς ορίζεται Κοινοβουλευτικός Εκπρόσωπος κατά τη συζήτηση της επερώτησης ο Βουλευτής Επικρατείας κ. Σπύρος Λυκούδης. 
Το λόγο έχει η πρώτη επερωτώσα συνάδελφος κ. Μαρίνα Χρυσοβελώνη για δέκα λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"111339"," Ευχαριστώ, κύριε Πρόεδρε. 
Κυρίες και κύριοι συνάδελφοι, την 1η Ιουλίου 2012, δηλαδή πριν από δύο μόλις μήνες, με αφορμή επιστολή του Υπουργού, κ. Σταμάτη, το Πρωθυπουργικό Γραφείο έσπευδε να δηλώσει: «Έξω οι κουμπάροι και οι κολλητοί από τη στελέχωση του κράτους». Ο κύριος Υπουργός Επικρατείας έστελνε τότε επιστολές προς όλους τους Υπουργούς –με εντολή, βέβαια, του κυρίου Πρωθυπουργού- προκειμένου να αποφευχθούν φαινόμενα διορισμών σε υψηλές θέσεις φίλων και συγγενών. 
Από πρώτης άποψης, σωστή ενέργεια, θα έλεγε κανείς, καθώς όλοι οι παραπάνω εμφανίζονται να επιθυμούν αξιοκρατία στην επιλογή των γενικών γραμματέων Υπουργείων και ειδικών γραμματέων. 
Δεν ήταν, όμως, έτσι ακριβώς τα πράγματα, γιατί ο κύριος Πρωθυπουργός δεν ζητούσε αξιοκρατία από τους Υπουργούς του, καθώς -όπως εκ των υστέρων αποδείχθηκε- αυτό που αξίωνε ήταν να μη διορίσουν τους δικούς τους φίλους σε αυτές τις καίριες θέσεις, έτσι ώστε να έχει ο ίδιος τη δυνατότητα να διορίσει τους δικούς του προσκείμενους. 
Γι’ αυτό, λοιπόν, δήλωνε ότι η επιλογή θα γίνει από το Μέγαρο Μαξίμου. Το είπε και το έκανε. Ενδεχομένως, θα αναρωτηθείτε γιατί εγκαλούμε τον κύριο Πρωθυπουργό για αναξιοπιστία και λέμε ότι πρόκειται για ακραία περίπτωση πολιτικού που ανατρέπει τις θέσεις του με το παραμικρό, αφού δήλωνε και επιπλέον έγραφε προς τους Υπουργούς του ότι το Μέγαρο Μαξίμου διορίζει τους γραμματείς. Το ότι αυτή η φράση θα σήμαινε απλώς πλήρη επικράτηση των εκλεκτών του πρωθυπουργικού περιβάλλοντος –και μόνο- σε κρατικοδίαιτα αξιώματα και προκλητικό μοίρασμα των ιματίων του κράτους μετά τις μεγαλόστομες προεκλογικές υποσχέσεις του Πρωθυπουργού περί αξιοκρατίας, αυτό ειλικρινά ούτε ο πιο πιστός παραδοσιακός ψηφοφόρος της Νέας Δημοκρατίας θα μπορούσε να το περιμένει.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Σε κάθε περίπτωση, δεν μας ενδιαφέρει τι δήλωνε ο Πρωθυπουργός κ. Σαμαράς εντός της συγκυβέρνησης ή τι συμφωνούν μεταξύ τους οι εταίροι της τρόικας του εσωτερικού. Αυτό, όμως, που μας ενδιαφέρει είναι τι υποσχέθηκε ο Πρωθυπουργός στον ελληνικό λαό και τι τελικά πράττει, γιατί εκεί κρίνεται η πολιτική αξιοπιστία και όχι στο αν μοιράζονται οι συνεταίροι της εξουσίας αναλογικά μεταξύ τους τα ιμάτια του κράτους.
Επ’ αυτού, κύριε Πρόεδρε, να θυμίσω ότι έχουν καταλήξει μάλιστα και σε ένα σύστημα, για να διευκολύνονται οι εταίροι της συγκυβέρνησης, δηλαδή στο περίφημο «3-2-1». Τόσο απλό και τόσο αναλογικό! Δηλαδή, για κάθε τρεις θέσεις που παίρνει η Νέα Δημοκρατία, δύο πηγαίνουν στο ΠΑΣΟΚ και μία στη ΔΗΜΑΡ, έτσι ώστε όλοι τους να είναι ευχαριστημένοι!
Πρόσφατο παράδειγμα είναι οι δώδεκα διορισμοί ειδικών γραμματέων. Έξι γραμματείες πήγαν στη Νέα Δημοκρατία, τέσσερις γραμματείες πήγαν στο ΠΑΣΟΚ και δύο στη ΔΗΜΑΡ. Ακριβοδίκαια πράγματα! Τόσο πολύ, μάλιστα, που για να τηρηθούν ακριβώς οι αναλογίες, νεκραναστήθηκαν ανύπαρκτες γραμματείες, όπως αυτή του Εθνικού Τυπογραφείου που είχε πάψει να λειτουργεί, αφού διαπιστώθηκε πως ήταν παντελώς άχρηστη!
Όπως γνωρίζουμε από την αριθμητική, ο αριθμός «11» δεν διαιρείται. Γι’ αυτό το λόγο, ο κύριος Πρωθυπουργός το «11» το έκανε «12» και έτσι έλυσε το αριθμητικό του πρόβλημα! Γιατί όχι; Αφού δεν είναι εκείνος που πληρώνει τους πλουσιοπάροχους μισθούς των γραμματέων, δηλαδή τα 200.000 ευρώ ετησίως που στοιχίζει ο καθένας απ’ αυτούς, μαζί με τους συμβούλους του, τα οποία δεν καταλήγουν βέβαια στον κύριο Πρωθυπουργό, αλλά στον ελληνικό λαό που πληρώνει τα «σπασμένα» του μνημονίου, όπως και το διορισμό άχρηστων ημετέρων στο δημόσιο, για τους οποίους, όπως αποδεικνύεται, παρά την αμείλικτη ύφεση και την πρωτοφανή στέρηση εσόδων, λεφτά πάντοτε υπάρχουν! 
Θα μπορούσε κανείς να διερωτηθεί για το εξής: Είναι δυνατόν όλα αυτά τα άτομα να μην είναι χρήσιμα; Δεν το υποστηρίζουμε εμείς. Το παραδέχθηκε ο ίδιος ο κύριος Πρωθυπουργός με την εξής ανακοίνωσή του, την οποία διαβάζω λέξη προς λέξη: 
«Γραφείο Τύπου Πρωθυπουργού, Αθήνα 3 Ιουλίου 2012. 
Με εντολή του Πρωθυπουργού Αντώνη Σαμαρά προς τους Υπουργούς, καταργούνται όλες οι αμειβόμενες επιτροπές των Υπουργείων, καθώς και οι ειδικές γραμματείες.»
Εξαίρεσε, βέβαια, από την κατάργηση εκείνες που εκτελούν ελεγκτικό ρόλο, όπως για παράδειγμα το ΣΔΟΕ, αλλά διαβεβαίωνε τους Έλληνες ότι από τις υπόλοιπες δήθεν καταργούμενες γραμματείες εξοικονομείται σημαντικό ποσό χρημάτων υπέρ των φορολογούμενων και ότι μπαίνει τάξη στον κρατικό μηχανισμό. 
Η πραγματικότητα, όμως, είναι εντελώς διαφορετική. Στις 10-8-2012, μέσα στα μπάνια του λαού, έτσι ώστε να μη γίνει και πάρα πολλή φασαρία, ο κύριος Πρωθυπουργός ανακοινώνει νέους διορισμούς στις καταργημένες ειδικές γραμματείες. Διορίζει, λοιπόν, με το αγαπημένο σύστημα που λέγαμε, το σύστημα «3-2-1», διάφορους ημετέρους του ιδίου και τον συνεταίρο του στη συγκυβέρνηση σε θέσεις που για τις περισσότερες απ’ αυτές έλεγε πριν από ένα μήνα ότι τις καταργούσε, για να εξοικονομήσει χρήματα του ελληνικού λαού! Και ποιους διορίζει, λοιπόν; Στο ΣΔΟΕ, για παράδειγμα, τοποθετεί τον κ. Στασινόπουλο, εφοριακό. Δεν ήταν αυτό, βέβαια, το συγκριτικό πλεονέκτημα που τον οδήγησε στη θέση του ειδικού γραμματέα, αλλά οι δύο άλλες ιδιότητές του, ότι δηλαδή είναι συντοπίτης του Πρωθυπουργού και κομματάρχης του στη Μεσσηνία. Ήταν επιλογή που αναπόφευκτα γεννά μνήμες βαθέος ΠΑΣΟΚ της δεκαετίας του 1980.
Επ’ αυτού να θυμίσω το σημαντικό ότι ο κ. Στασινόπουλος αντικατέστησε τον κ. Διώτη, καθώς επίσης και ότι ο τελευταίος διέρρεε στις εφημερίδες πως διέθετε στοιχεία διαφθοράς για δύο πρώην Υπουργούς της Νέας Δημοκρατίας και για συγκεκριμένους Βουλευτές σας, των οποίων οι φάκελοι άνοιξαν για υποθέσεις ξεπλύματος βρώμικου χρήματος.
Επ’ αυτού μάλιστα είδαμε δημοσιευμένα έγγραφα του ΣΔΟΕ προς τις τράπεζες για άνοιγμα των τραπεζικών λογαριασμών μίας εξ αυτών. Θα περιμένουμε όμως να δούμε τι θα πράξει ο κ. Στασινόπουλος επ’ αυτών, δηλαδή θα παραμείνει έμπιστος του κυρίου Πρωθυπουργού και της Νέας Δημοκρατίας ή θα δείξει εμπιστοσύνη στη δικαιοσύνη και θα στείλει όλες τις υποθέσεις στον εισαγγελέα; 
Επιστρέφω τώρα στους ειδικούς γραμματείς. Ο Πρωθυπουργός στις 10 Αυγούστου ανακοίνωσε τους διορισμούς δώδεκα ειδικών γραμματέων, ξεχνώντας προφανώς ότι στις 6-7-2012 δηλαδή τρεις μόλις ημέρες μετά την επίσημη ανακοίνωσή του για κατάργηση των ειδικών γραμματειών είχε υπογράψει ο ίδιος το διορισμό του κ. Οικονόμου στη θέση του Ειδικού Γραμματέα του Υπουργείου Εθνικής Άμυνας. 
Για να μην υπάρχει αμφισβήτηση επ’ αυτού καταθέτω στα Πρακτικά τον αντίστοιχο διορισμό. 
(Στο σημείο αυτό η Βουλευτής κ. Μαρίνα Χρυσοβελώνη καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Η ανακολουθία και αναξιοπιστία όμως του κυρίου Πρωθυπουργού δεν έμεινε μόνο στο διορισμό αυτό, καθώς πρέπει να υπογραμμιστεί ότι αυτή του η πράξη συνεπάγεται την ενεργοποίηση μιας ειδικής γραμματείας που για χρόνια παράμενε στα χαρτιά. Δηλαδή ο κ. Σαμαράς συγκρότησε μία νέα, άχρηστη, κρατική δομή που δεν λειτουργούσε εδώ και χρόνια στο Υπουργείο επειδή δεν χρειαζόταν, ίσως όμως χρειαζόταν στον κύριο Πρωθυπουργό για να μπορεί να παρακολουθεί τι πράττει στο Υπουργείο Εθνικής Άμυνας ο κ. Παναγιωτόπουλος. 
Άλλο παράδειγμα. Ο ανύπαρκτος εδώ και χρόνια Ειδικός Γραμματέας Αξιοποίησης Διεθνών Προγραμμάτων του Υπουργείου Εξωτερικών εφευρέθηκε εκ νέου από τον κ. Σαμαρά. Εδώ θα άξιζε να ενημερωθούμε, ποιού ακριβώς φίλος είναι ο κ. Ράπτης. Του κ. Σαμαρά ή του κ. Αβραμόπουλου και γιατί άραγε τοποθετήθηκε εκεί; Πληροφορούμεθα ότι ο κ. Ράπτης με σπουδές στη Μολδαβία ήταν μέχρι πρόσφατα Πρόεδρος της Μη Κυβερνητικής Οργάνωσης «Humanet» που είχε χρηματοδοτηθεί από το Υπουργείο Εξωτερικών με 2 .400.000 ευρώ για να κάνει διάφορες αγαθοεργίες αγνώστων λοιπών στοιχείων. Άραγε ο συγκεκριμένος άνθρωπος σε ποιόν είναι χρήσιμος; Στον Πρόεδρο της Νέας Δημοκρατίας και Πρωθυπουργό ή στον Αντιπρόεδρό σας κ. Αβραμόπουλο;
Δεν επιθυμώ, κύριε Πρόεδρε, να επεκταθώ επί του θέματος αυτού, αλλά επειδή έχει διατυπωθεί και ο προκλητικός αντίλογος περί δήθεν καταργήσεως πλήθους τέτοιων θέσεων προσθέτω το εξής: Από την Ειδική Γραμματεία Σωφρονιστικής Πολιτικής και Ιατροδικαστικών Υπηρεσιών, μαζί με την Ειδική Γραμματεία Διεθνούς Ενεργειακής Πολιτικής που καταργείτε, ισχυρίζεστε ότι εξοικονομείτε χρήματα για το δημόσιο, επιχείρημα που χρησιμοποιείτε κατά κόρον. Πρέπει όμως να ενημερώσουμε τους Έλληνες πολίτες ότι αυτές οι γραμματείες είναι εδώ και καιρό ανενεργείς, δηλαδή δεν υπάρχει καν ειδικός γραμματέας. Επομένως έρχεστε να καταργήσετε τους ανύπαρκτους, υποτιμώντας προκλητικά τη νοημοσύνη του ελληνικού λαού, τον οποίο ο κύριος Πρωθυπουργός επιμένει να εμπαίζει. 
Εμείς οι Ανεξάρτητοι Έλληνες μπορεί να αντιπολιτευόμαστε την Κυβέρνηση αλλά δεν επιχαίρουμε για την κατάσταση αυτή. Τουναντίον λυπούμαστε βαθύτατα για την τροπή που έχουν πάρει τα πράγματα στη Νέα Δημοκρατία. Κατανοώ όμως την πικρία του προδομένου Έλληνα που ψήφισε Νέα Δημοκρατία για να δει αξιοκρατία και απομάκρυνση του ΠΑΣΟΚ από την εξουσία και αντ’ αυτού σήμερα βλέπει τη Νέα Δημοκρατία με το ΠΑΣΟΚ αγκαλιά και ένα σωρό ημετέρους των κυρίων Βενιζέλου και Σαμαρά σε πάντοτε ακριβοπληρωμένες δημόσιες θέσεις. Και όλα αυτά την ώρα που ελέω μνημονίου οδηγείτε την κοινωνία σε συνεχή και περαιτέρω εξαθλίωση. 
Πρέπει να πούμε επομένως κάποιες αλήθειες, να αναφερθούμε στις κίβδηλες εξαγγελίες του Πρωθυπουργού κ. Σαμαρά και του Υπουργού κ. Μανιτάκη για μία Δημόσια Διοίκηση πιο οικονομική και πιο αξιοκρατική. Και καλά ο κύριος Πρωθυπουργός, είναι δεδομένο ότι μεταβάλει θέσεις συνεχώς, όμως θεωρώ ότι ο κύριος Υπουργός διακυβεύει με τη συμμετοχή του σε αυτήν την Κυβέρνηση το προσωπικό και το επιστημονικό του κύρος. Όμως εδώ δεν κάνουμε δίκην καλών προθέσεων ούτε εξαγγελιών παρά μόνο θα κρίνουμε πράξεις που πάντοτε μιλούν πιο δυνατά από τα λόγια. 
Ειδικότερα, πριν τις εκλογές υποσχόσασταν μείωση της σπατάλης στον ελληνικό λαό, προκειμένου να τον ανακουφίσετε από τις συνέπειες της κρίσης. Εκείνο το διάστημα υπηρετούσαν σε θέσεις γενικών γραμματέων Υπουργείων και αυτοτελών δημοσίων υπηρεσιών συμπεριλαμβανομένης και της θέσης του γενικού γραμματέα της Κυβέρνησης πενήντα τρία άτομα. 
Στις 18-7-2012 ανακοινώσατε το διορισμό σαράντα εννέα νέων γενικών γραμματέων στους οποίους όμως πρέπει να προσθέσουμε τους ήδη διορισμένους Γενικούς Γραμματείς της Κυβέρνησης κ. Μπαλτάκο και το Γενικό Γραμματέα του Πρωθυπουργού κ. Μπούρα, καθώς και άλλους τρεις Γενικούς Γραμματείς που ανακοινώσατε στη συνέχεια ήτοι αντιεγκληματικής πολιτικής κ. Σκανδάμη, ενημέρωσης και επικοινωνίας κ. Κατσανιώτη και μέσων ενημέρωσης κ. Παναγιωτόπουλο.
Δηλαδή μιλάμε πλέον για πενήντα τέσσερις διορισμούς «ημετέρων», ενώ φαίνεται να έπονται κι άλλοι. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Βέβαια, θα ήθελα να θυμίσω επ’ αυτού την πρόσφατη απόπειρα της Κυβέρνησης να περάσει διάταξη στο νομοσχέδιο για τα Ανώτατα Εκπαιδευτικά Ιδρύματα, προκειμένου να δημιουργήσει και νέα θέση Γενικού Γραμματέα στο Υπουργείο Εξωτερικών, πάλι υπό τον κ. Αβραμόπουλο. 
Η επιπλέον θέση για διορισμού φίλου, την οποία προσωρινά αποτύχατε να συστήσετε, ήταν αυτή του Γενικού Γραμματέα Αποδήμου Ελληνισμού, δηλαδή για ένα αντικείμενο που θεωρητικά καλύπτει ο αρμόδιος Υφυπουργός, ο οποίος επίσης τοποθετήθηκε ως υπεράριθμος στην Κυβέρνηση την τελευταία στιγμή. Για όλες σχεδόν τις περιπτώσεις, ισχύει ο ορισμός της σπατάλης, της αναξιοκρατίας ή και των δύο στοιχείων να βρίσκουν ταυτόχρονη εφαρμογή. 
Όμως, πώς είναι δυνατόν, όταν έχετε φέρει το ελληνικό κράτος στη σημερινή οικτρή κατάσταση με τις μεθοδεύσεις σας τα δύο τελευταία χρόνια ελέω μνημονίου να διαθέτετε τόσο απλόχερα γι’ αυτούς τους πενήντα τέσσερις εκλεκτούς -κάποιοι μάλιστα από τους οποίους μέχρι πρότινος ήταν ανεπάγγελτοι- χρήματα για παχυλούς μισθούς και την ίδια στιγμή να κόβετε επιδόματα ανεργίας και να καταργείτε προνοιακά επιδόματα καταδικάζοντας πολλούς συμπολίτες μας σε αδυναμία επιβίωσης; 
Και δεν το λέμε μόνο εμείς. Στις 26 Ιουλίου ο κ. Χρυσοχοΐδης, δηλαδή ο Κοινοβουλευτικός Εκπρόσωπος του ΠΑΣΟΚ, εξέδωσε ανακοίνωση με την οποία κατηγόρησε τη συγκυβέρνηση ότι αντικαθιστά άξια στελέχη του δημοσίου τομέα προωθώντας στις νευραλγικές θέσεις των γραμματέων πρόσωπα των οποίων το μοναδικό προσόν είναι οι φιλικοί δεσμοί που διατηρούν κυρίως με τη «γαλάζια παράταξη». 
(Στο σημείο αυτό κτυπάει επαναληπτικά το κουδούνι λήξεως του χρόνου ομιλίας της κυρίας Βουλευτού) 
Τελειώνω, κύριε Πρόεδρε.","ΜΑΡΙΝΑ ΧΡΥΣΟΒΕΛΩΝΗ",553
"111340"," Θα ήθελα να ολοκληρώστε, κυρία συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111341"," Συγκεκριμένα, αναφέρεται επί λέξει σε πρακτικές και αντιλήψεις που παραπέμπουν στον παλαιοκομματισμό και στο βόλεμα των «ημετέρων» σε βάρος της αξιοκρατίας. 
Δηλαδή, σας κατηγορεί ότι αντιμετωπίζετε το κράτος σαν φέουδο. Επ’ αυτού και δίχως να επιθυμώ να επεκταθώ, γιατί νομίζω ότι είναι αυταπόδεικτο, θα δώσω μόνο τέσσερα παραδείγματα. 
Αριστείδης Καλογερόπουλος. Διορίστηκε Γενικός Γραμματέας Ευρωπαϊκών Υποθέσεων στο Υπουργείο Εξωτερικών σε μία μέχρι χθες ανύπαρκτη υπηρεσία ως διαχρονικός φίλος του κ. Αβραμόπουλου. Είναι σίγουρα ένα καλό προσόν.","ΜΑΡΙΝΑ ΧΡΥΣΟΒΕΛΩΝΗ",553
"111342"," Ολοκληρώστε, κυρία συνάδελφε. Έχετε και το χρόνο της δευτερολογίας σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111343"," Ολοκληρώνω, κύριε Πρόεδρε. 
Η κ. Άννα Αναγνωστοπούλου διορίστηκε ως Γενική Γραμματέας Εθνικού Κέντρου Δημοσίας Διοίκησης. Κατέλαβε μία παντελώς άχρηστη θέση, αφού υπάρχει ομώνυμο νομικό πρόσωπο δημοσίου δικαίου με Πρόεδρο, Διοικητικό Συμβούλιο και αυτοτελή διοίκηση. 
Ο κ. Μενέλαος Δασκαλάκης ήταν Γενικός Διευθυντής της Νέας Δημοκρατίας και έγινε Γενικός Γραμματέας Τηλεπικοινωνιών και Ταχυδρομείων. 
Ο κ. Κώστας Μπούρας από Διευθυντής του Γραφείου του κ. Σαμαρά, έγινε Γενικός Γραμματέας του Πρωθυπουργού. 
Θα καταθέσω και τα συγκεκριμένα στοιχεία. 
(Στο σημείο αυτό η Βουλευτής κ. Μαρίνα Χρυσοβελώνη καταθέτει για τα Πρακτικά τα προαναφερθέντα έγγραφα, τα οποία βρίσκονται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΜΑΡΙΝΑ ΧΡΥΣΟΒΕΛΩΝΗ",553
"111344"," Τελειώσατε, κυρία συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111345"," Ένα λεπτό, κύριε Πρόεδρε.","ΜΑΡΙΝΑ ΧΡΥΣΟΒΕΛΩΝΗ",553
"111346"," Τα λεπτά έγιναν πολλά, κυρία συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111347"," Με βάση, λοιπόν, τα παραπάνω…","ΜΑΡΙΝΑ ΧΡΥΣΟΒΕΛΩΝΗ",553
"111348"," Έχετε και δευτερολογία, κυρία συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111349"," Ειλικρινά, κύριε Πρόεδρε, τελειώνω σε ένα λεπτό.","ΜΑΡΙΝΑ ΧΡΥΣΟΒΕΛΩΝΗ",553
"111350"," Έχετε και δευτερολογία!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111351"," Εντάξει, κύριε Πρόεδρε. Δεν έγινε και τίποτα! άλλες φορές ξεπερνάμε το χρόνο κατά πολύ.","ΒΑΣΙΛΕΙΟΣ ΚΑΠΕΡΝΑΡΟΣ",185
"111352"," Ειλικρινά, κύριε Πρόεδρε, τελειώνω σε ένα λεπτό.","ΜΑΡΙΝΑ ΧΡΥΣΟΒΕΛΩΝΗ",553
"111353"," Ένα λεπτό από τα δεκατρία!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111354"," Με βάση, λοιπόν, τα παραπάνω, ερωτάσθε τα εξής: Πώς συμβιβάζονται οι εξαγγελίες του Πρωθυπουργού κ. Σαμαρά για πιο οικονομική και αξιοκρατική Δημόσια Διοίκηση με τους παραπάνω διορισμούς «φίλων» που καταγγέλλει ακόμα και το ΠΑΣΟΚ; 
Δεύτερον, για ποιους λόγους επιμένατε να διατηρείτε και δεν καταργείτε άχρηστες θέσεις γενικών και ειδικών γραμματέων, την ώρα που τα καθήκοντά τους επικαλύπτονται απ’ αυτά των υφυπουργών και διευθυντών; 
Τρίτον, γιατί ξοδεύετε 13,5 εκατομμύρια ευρώ το χρόνο για να πληρώνετε τους γραμματείς και τους συμβούλους τους εν μέσω άγριας λεηλασίας της κοινωνίας που συνεχίζεται με όπλο το μνημόνιο; 
Και τέλος, γιατί θελήσατε να σπάσετε το ρεκόρ της προηγούμενης συγκυβέρνησης σε διορισμούς γενικών γραμματέων; 
Σας ευχαριστώ. 
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΝΑ ΧΡΥΣΟΒΕΛΩΝΗ",553
"111355"," Το λόγο έχει η Βουλευτής Α΄ Θεσσαλονίκης κ. Χρυσούλα Γιαταγάνα για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111356"," Κύριοι συνάδελφοι, η μεγάλη πληγή της Δημόσιας Διοίκησης είναι η τοποθέτηση μεγάλου αριθμού Υπουργών, Αναπληρωτών Υπουργών, Υφυπουργών, γενικών και ειδικών γραμματέων. 
Κάθε ένας από αυτούς τους αξιωματούχους έχει ένα συρφετό υπαλλήλων, συμβούλων, καθώς και μια πληθώρα δημοσίων υπαλλήλων τους οποίους θέτουν στη διάθεσή τους αφαιρώντας τους, όμως, από την παροχή των υπηρεσιών τους προς τους πολίτες. 
Οι γενικοί γραμματείς, οι οποίοι είναι μετακλητοί υπάλληλοι, ακολουθούν κατά κανόνα την πορεία και την τύχη που έχει ο Υπουργός που τους διόρισε. Κατά βάση εμφανίζονται ότι παίζουν το ρόλο του μάνατζερ. Όμως, λόγω του απροσδιόριστου χρόνου υπηρεσίας τους, δεν μπορούν να χαράξουν στρατηγικό σχεδιασμό. 
Στις θέσεις αυτές συνηθέστατα τοποθετούνται υποψήφιοι Βουλευτές τους οποίους, ενώ δεν τους εμπιστεύθηκε και τους καταψήφισε ο ελληνικός λαός, εντούτοις ο Πρωθυπουργός και οι Υπουργοί με αδιαφανή κριτήρια τους βάζουν από το παράθυρο μέσα στη Δημόσια Διοίκηση για να εξυπηρετήσουν κομματικά συμφέροντα, καθώς και συμφέροντα ισχυρών οικονομικών παραγόντων που συνήθως επιβάλλουν το διορισμό τους. 
Με αυτόν τον τρόπο γιγαντώνεται υπέρμετρα και άσκοπα το κράτος, δημιουργείται ένα σπάταλο κράτος, καθώς επιβαρύνεται με τεράστιες αμοιβές ανθρώπων που στην πραγματικότητα δεν χρειάζονται, αλλά αντίθετα αποτελούν τροχοπέδη στην εύρυθμη λειτουργία της Δημόσιας Διοίκησης.
Τα ίδια αυτά άτομα, προκειμένου να δικαιολογήσουν την ανικανότητά τους και τον ευκαιριακό χαρακτήρα της θέσης τους, κατηγορούν τους δημόσιους υπαλλήλους ότι δεν εκτελούν τα καθήκοντά τους, ενώ στην πραγματικότητα οι ίδιοι τους εμποδίζουν, δημιουργώντας την κακώς εννοούμενη γραφειοκρατία με τις διαρκείς παρεμβάσεις τους. Κάθε ένας από αυτούς, μαζί με την πλειάδα των συμβούλων του, επιβαρύνει τη Δημόσια Διοίκηση υπέρμετρα, χωρίς να προσφέρει το παραμικρό ουσιαστικό όφελος την ίδια στιγμή που ο ελληνικός λαός έχει οδηγηθεί στην εξαθλίωση, στην οποία εν πολλοίς έχει συντελέσει και η πρακτική διορισμού σε αυτές τις θέσεις.
Επιπλέον κάθε ένας εκ των γενικών και ειδικών γραμματέων αυτών στοιχίζει στο ελληνικό κράτος μεγάλες αμοιβές με τα ποσά που πληρώνονται οι δημόσιοι ή μετακλητοί υπάλληλοι που καλύπτουν τις θέσεις αυτές. Επί παραδείγματι, ένας σύμβουλος γενικού γραμματέα ΥΕ κατηγορίας παίρνει 1.135 ευρώ και φτάνω στο διευθυντή του πολιτικού γραφείου που η αμοιβή του ανέρχεται σε 2.271 ευρώ το μήνα. Τα παραπάνω ποσά προσαυξάνονται από οδοιπορικά και λοιπά έξοδα.
Όλοι αυτοί οι εφήμεροι υπάλληλοι, γενικοί γραμματείς, ειδικοί γραμματείς και σύμβουλοι όλων αυτών των κυβερνητικών οργάνων που είναι αυταπόδεικτο ότι δεν εξασφαλίζουν τη συνέχεια της διοικητικής γνώσης και εμπειρίας, πρέπει τελικά να εκλείψουν. 
Ο ίδιος ο Πρωθυπουργός κ. Σαμαράς ενώ προεκλογικά είχε εξαγγείλει ότι θα καταργήσει τους ειδικούς γραμματείς και θα περιορίσει τον αριθμό των γενικών γραμματέων, μέχρι στιγμής έχει πράξει το αντίθετο και έχει διορίσει δώδεκα ειδικούς γραμματείς. 
Μάλιστα, εδώ τελευταία με ένα νομοσχέδιο το οποίο κατέθεσε για την περιστολή δημοσίων δαπανών και τη ρύθμιση θεμάτων δημοσιονομικών ελέγχων και άλλες διατάξεις που συζητήθηκε χθες στην επιτροπή, στο άρθρο 13 παράγραφος 2 του νόμου αυτού λέει: Να συνιστάται για λόγους εύρυθμης λειτουργίας της υπηρεσίας η θέση μετακλητού ειδικού γραμματέα του Εθνικού Τυπογραφείου, η οποία είχε καταργηθεί με τη διάταξη του άρθρου 62 του ν.3979/11. Δηλαδή, μία θέση που είχε καταργηθεί πριν από ένα χρόνο την επανασυνιστά σε θέση ειδικού γραμματέα που καθόλου δεν χρειάζεται –είναι σίγουρο αυτό- για να διορίσει κάποιο δικό του πρόσωπο με τις ανάλογες αμοιβές.
Πώς είναι δυνατόν, λοιπόν, τώρα να επιβάλλονται οριζόντιες μειώσεις μισθών και συντάξεων και την ίδια στιγμή να διορίζονται ημέτεροι σε θέσεις γενικών και ειδικών γραμματέων με τους συμβούλους τους, οι οποίοι επιβαρύνουν υπέρμετρα τις δαπάνες του κράτους; 
Τελικά οι προεκλογικές εξαγγελίες της Κυβέρνησης έχουν την ίδια ηθική αξία και βαρύτητα με το «Λεφτά υπάρχουν» του Γιώργου του Παπανδρέου. Σε τίποτα δεν διαφέρει η Κυβέρνησή σας. Είστε ίδιοι, είστε πολιτικά ανίκανοι και πρέπει να παραιτηθείτε για να σωθεί από εσάς ο ελληνικός λαός.
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111357"," Το λόγο έχει ο συνάδελφος από τη Β΄ Πειραιά κ. Ιωάννης Κουράκος, για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111358"," Κυρίες και κύριοι συνάδελφοι, οι κυβερνήσεις των τελευταίων ετών υποβάλλουν τον ελληνικό λαό σε θυσίες μέχρι του σημείου της εξαθλίωσης προκειμένου να «σωθεί» η πατρίδα μας. Δυστυχώς, οι κυβερνώντες δεν δείχνουν τα ίδια δείγματα γραφής. Ο Πρωθυπουργός αλλά και οι Υπουργοί του μιλάνε για ευέλικτη και αποτελεσματική Δημόσια Διοίκηση. Οι πράξεις άλλα δείχνουν. 
Ο κ. Σαμαράς μιλούσε για σπάταλο κράτος την ώρα που διορίζει πενήντα τέσσερις γενικούς γραμματείς και δώδεκα ειδικούς γραμματείς, σύνολο εξήντα έξι, δηλαδή ακόμη περισσότερους από την κυβέρνηση του ΠΑΣΟΚ και του κ. Παπανδρέου, που ήταν στο σύνολο πενήντα έξι. 
Ο Πρωθυπουργός επιδίδεται ακόμη σε άλλη μία επικοινωνιακή φούσκα με την υποτιθέμενη μείωση των αποδοχών τους. Γιατί αν κάνετε μία πρόσθεση με τη μειούμενη αποζημίωσή τους, το συνολικό κόστος είναι μεγαλύτερο από αυτό των προ μνημονίου χρόνων, όταν ο αριθμός των γενικών γραμματέων και των ειδικών γραμματέων ήταν μικρότερος.
Κυρίες και κύριοι συνάδελφοι, την ώρα που η χώρα πλήττεται από τη μεγαλύτερη οικονομική κρίση, την ώρα που οι συμπολίτες μας δοκιμάζονται οικονομικά και κοινωνικά από τα οριζόντια μέτρα του μνημονίου και θα δοκιμαστούν ακόμη περισσότερο από τα νέα μέτρα που θα εξαγγείλει οσονούπω η Κυβέρνηση Σαμαρά, η λογική των ισορροπιών μεταξύ της κυβερνητικής τρόικας επέβαλε περισσότερους γενικούς γραμματείς και ειδικούς γραμματείς. Και την ίδια ώρα συνεχίζεται η λογική της αντιμετώπισης του κράτους ως κομματικό λάφυρο.
Ο κ. Χρυσοχοΐδης πρόσφατα, Κοινοβουλευτικός Εκπρόσωπος του ΠΑΣΟΚ, εξέδωσε ανακοίνωση με την οποία κατηγορεί τη δική του συγκυβέρνηση, τη σημερινή, ότι αντικαθιστά τάχα άξια στελέχη του δημοσίου τομέα, λες και επιλέχθηκαν με αξιοκρατικά κριτήρια, χωρίς να θυμάται πόσο αποδοκιμάστηκε το ΠΑΣΟΚ και η κυβέρνησή τους από τον ελληνικό λαό. Το μόνο που ενδιαφέρει τον κ. Χρυσοχοΐδη και όσους συμφωνούν με τη λογική του, δηλαδή τη σημερινή κυβερνητική τρόικα, είναι η τακτοποίηση των ημετέρων.
Κυρίες και κύριοι συνάδελφοι, τρανταχτό παράδειγμα αυτής της λανθάνουσας νοοτροπίας αποτελεί το Υπουργείο Ναυτιλίας και Αιγαίου. Για πρώτη φορά στην ιστορία από ιδρύσεως του ελληνικού κράτους το Υπουργείο έχει τέσσερις γενικούς γραμματείς. Πράγματι, τι χρειάζεται η Γενική Γραμματεία Ασφάλειας και Ναυσιπλοΐας, αφού επανήλθε το Λιμενικό Σώμα και έχει αρχηγείο και αρμοδιότητες; Τότε, ποιο ρόλο παίζει ο Αρχηγός του Λιμενικού Σώματος και των υπηρεσιών του;
Αν θέλετε να κάνετε ένα αποτελεσματικό κράτος, τότε θα μπορούσατε να ακολουθήσετε το παράδειγμα των υπόλοιπων ευρωπαϊκών κρατών της Ευρωπαϊκής Ένωσης, δηλαδή οι γενικοί γραμματείς και οι ειδικοί γραμματείς να είναι μόνιμοι δημόσιοι υπάλληλοι και όχι παιδιά του κομματικού σωλήνα. Άλλο πράγμα η ανεξάρτητη Δημόσια Διοίκηση και άλλο πράγμα το κομματικό κράτος. Όχι μόνο δεν θα υπήρχαν κενά στη Δημόσια Διοίκηση του κράτους, αλλά θα υπήρχε και συνέχεια στο έργο του κάθε Υπουργείου. Δυστυχώς, μέχρι τώρα μόνο επικοινωνιακές εξαγγελίες κάνετε. 
Για ποιους λόγους επιμένετε να διατηρείτε και δεν καταργείτε τις άχρηστες θέσεις των γενικών γραμματέων και των ειδικών γραμματέων, την ώρα που τα καθήκοντά τους καλύπτονται με αυτά των Υφυπουργών και των γενικών διευθυντών των Υπουργείων, που πολλές φορές είναι και αιτία συγκρούσεων;
Για να είμαστε πιο σοβαροί και πιο πρακτικοί, θα σας πω τα εξής νούμερα:
Το χρόνο κοστίζουν 13,5 εκατομμύρια ευρώ οι γενικοί γραμματείς και οι ειδικοί γραμματείς. Ξέρετε ότι χρειαζόμαστε 14,2 εκατομμύρια ευρώ για τη συντήρηση των σχολείων που ανοίγουν αυτές τις μέρες και υπόσχεται η σημερινή Κυβέρνηση ότι θα τα δώσει στους δήμους;
Να, λοιπόν, αν θέλουμε να κάνουμε περικοπές στις σπατάλες της κομματικής πελατείας μας, να μεταφέρουμε αυτούς τους πόρους σε κοινωνικές παροχές προς τους δοκιμαζόμενους πολίτες.
Ευχαριστώ.
((Χειροκροτήματα από την πτέρυγα των Ανεξάρτητων Ελλήνων)","ΙΩΑΝΝΗΣ ΚΟΥΡΑΚΟΣ",250
"111359"," Το λόγο έχει ο Βουλευτής Ημαθίας κ. Κωνσταντίνος Γιοβανόπουλος για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111360"," Ευχαριστώ, κύριε Πρόεδρε.
Δεν έχω συνηθίσει να μιλάω σε άδεια έδρανα, αλλά φαίνεται εδώ στη Βουλή πρέπει να το συνηθίσω και αυτό.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"111361"," Τα γεμίζουμε εμείς, κύριε Γιοβανόπουλε.","ΒΑΣΙΛΕΙΟΣ ΚΑΠΕΡΝΑΡΟΣ",185
"111362"," Ευχαριστώ την Κοινοβουλευτική Ομάδα των Ανεξαρτήτων Ελλήνων.
Θέλω να ξεκινήσω με μια ερώτηση: «Ποιος είστε, κύριε Υπουργέ;» Αυτό θα σας ρωτήσει αύριο ο κοινοβουλευτικός ιστορικός. «Πώς απαντήσατε στα μεγάλα ερωτήματα αυτής της πατρίδας που χειμάζεται;» Έτσι θα μας ρωτήσει και όλους. Όταν ήρθε η κρίσιμη ώρα ποιοι ήμασταν και πώς σταθήκαμε απέναντι στα προβλήματα; 
Έχετε τη γνώμη ότι το ένα εκατομμύριο άνθρωποι, που ήταν μαζεμένοι έξω, στην πλατεία Συντάγματος, χειρονομούσαν, έβριζαν και διαδήλωναν κατά του κτηρίου; Τη νοοτροπία έβριζαν, τη νοοτροπία που συνεχίζεται και απ’ ό,τι βλέπω, θα συνεχίζεται.
Άκουσα πριν λίγο τον κ. Στουρνάρα που χρησιμοποίησε ένα απόσπασμα από την Αντιγόνη του Σοφοκλή. Θα ήθελα να του θυμίσω –δεν είναι, όμως, εδώ- ότι η Αντιγόνη διχάστηκε στο δίλημμα ποιο νόμο να ακολουθήσει, τον ανθρώπινο ή το θεϊκό, το συνειδησιακό. Εσείς, λοιπόν, που κυβερνάτε, ποιο νόμο θα τηρήσετε;
Η συνείδησή σας, λοιπόν, λέει να συνεχίσουμε να προσλαμβάνουμε γενικούς γραμματείς; Να τους κάνουμε τι; Να εξυπηρετήσουμε κομματική πελατεία; Να συνεχίσουμε να εξυπηρετούμε τους ανθρώπους που δεν εξελέγησαν στις εκλογές, αλλά πρέπει να συντηρήσουμε τους ανθρώπους που ψήφιζαν εκεί, κι ας είναι άνθρωποι που δεν έχουν καμμία γνώση του αντικειμένου; Κι εμείς εκεί, συνεχίζουμε να προσλαμβάνουμε, συνεχίζουμε να δημιουργούμε θέσεις και αυλές. Διότι ο κάθε γενικός γραμματέας από κάτω θα έχει άλλους δέκα, δεκαπέντε ανθρώπους οι οποίοι θα εξυπηρετούν, για να κάνουν τι; Να κλείνουν τα ραντεβού του κυρίου Υπουργού και να μπορούν από εκεί και πέρα να διαχειρίζονται κομματικά όλα τα ερωτήματα.
Μα, για όνομα του θεού, δεν έχουμε καμμία αντίληψη τι συμβαίνει σε αυτήν την πατρίδα;
Εξετάζοντας το τι συμβαίνει στα άλλα κράτη, είδα ότι δεν υπάρχει πουθενά ο θεσμός του γενικού γραμματέα. Δεν υπάρχει ούτε στην Αγγλία, που υπάρχει ο θεσμός του permanent manager, δεν υπάρχει στην Ιρλανδία, δεν υπάρχει στη Γερμανία, στην Ιταλία, στη Φινλανδία, δεν υπάρχει πουθενά. Είναι ο ανώτατος διευθυντής, που έχει κάποια στιγμή ένα Υπουργείο. Σε αυτόν εμφανίζεται ο Υπουργός, μαθαίνει τα προβλήματα και συνεχίζουν από εκεί και ύστερα να λύνουν, με τη δική τους πολιτική αχλύ.
Εμείς γιατί; Ως πότε; Ως πότε θα βαυκαλιζόμαστε στους καθρέφτες ότι παράγουμε έργο;
Οι δικοί μου ψηφοφόροι μου λένε: «Επιτέλους, εσείς οι Ανεξάρτητοι Έλληνες προτείνετε κάτι.» Ναι, να προτείνουμε. Την κατάργηση των γενικών γραμματέων. Σήμερα. Όχι αύριο!
Ανέτρεξα στα Πρακτικά της Βουλής, σε αυτήν την υπέροχη βιβλιοθήκη επάνω, και βρήκα την ομιλία στη Βουλή των Ελλήνων στις 25 Οκτωβρίου του 1933 ενός Βουλευτή, του Λεωνίδα Ιασωνίδη, ενός καταπληκτικού ανθρώπου, ενός άριστου νομικού, ο οποίος εξελέγη οκτώ φορές Βουλευτής, Πόντιος, που εξυπηρέτησε όλα τα φαινόμενα εκείνης της δύσκολης εποχής, γύρω στο 1920 – 1930. Ξαναλέω την ημερομηνία: 25 Οκτωβρίου του 1933. Στην Αθήνα δεν είχε άσφαλτο. Η ερώτησή του ήταν: «Αυτούς τους ανθρώπους…» –και μιλούσε για τους γενικούς γραμματείς- «…ως πότε θα τους προσλαμβάνουμε στη Δημόσια Διοίκηση; Καταργήστε τους γενικούς γραμματείς. Γίνονται ρυθμιστές της κινήσεως και της υπαλληλικής ζωής των υπαλλήλων, οι οποίοι και διπλώματα πανεπιστημιακά διατηρούν και σταδιοδρομία μακράν και διαβιούν υπέροχα μέσα στα παλάτια τους.» Επαναλαμβάνω, το 1933! 
Το καταθέτω στα Πρακτικά της Βουλής.
(Στο σημείο αυτό ο Βουλευτής κ. Κωνσταντίνος Γιοβανόπουλος             καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Κι εμείς, τόσες δεκαετίες μετά, είμαστε ανίκανοι να μπορέσουμε να διαχειριστούμε έναν τόσο απλό γρίφο.
Απευθύνομαι σε όλους τους συναδέλφους. Κυρίες και κύριοι συνάδελφοι, ελάτε να δούμε τα προβλήματα όλοι μαζί. Ελάτε να γίνουμε σπουδαίοι Έλληνες. Πόσοι άνθρωποι είχαν την ευκαιρία να μπορούν να αλλάξουν τα πράγματα, σκέφτομαι τώρα που ήρθα στη Βουλή των Ελλήνων; Πόσοι είχαν την ευκαιρία να μπορούν να πουν, έκανα κάτι για την πατρίδα; Ελάτε να γίνουμε σημαντικοί και σπουδαίοι, κάνοντας το αυτονόητο: Καταργώντας τις θέσεις των γενικών γραμματέων.
Ξέρετε δεν έχει πολύς κόσμος αυτήν την ευκαιρία. Θυμηθείτε πόσες δεκάδες Βουλευτών, Υπουργών, Υφυπουργών και Πρωθυπουργών πέρασαν ασήμαντοι απ’ αυτήν την Αίθουσα, χάθηκαν, δεν ξαναυπήρξαν, γιατί δεν μπόρεσαν να κοιτάξουν απέναντι στα ίσια το πρόβλημα και να πουν: «εγώ θα το λύσω».
Κύριε Υφυπουργέ, εσείς θα το λύσετε. Εμείς θα το λύσουμε. Θα βοηθήσουμε. Ελάτε να πάρουμε τη γενναία απόφαση.
Σας ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"111363"," Ευχαριστούμε, κύριε συνάδελφε.
Το λόγο έχει ο Βουλευτής Ηρακλείου, κ. Επαμεινώνδας Μαριάς, για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111364"," Κύριε Πρόεδρε, κυρίες και κύριοι συνάδελφοι, ακούσαμε από τον συνάδελφό μας τον προβληματισμό που υπήρχε σ’ αυτήν εδώ την Αίθουσα από το 1932. Και όμως συνεχίστηκε η κατάσταση αυτή. Και συνεχίστηκε γιατί οι γενικοί γραμματείς παίζουν ένα συγκεκριμένο ρόλο μέσα στην κρατική μηχανή, παίζουν ένα συγκεκριμένο πολιτικό ρόλο που πολλές φορές γίνεται στενά κομματικός ρόλος και εξυπηρετεί συγκεκριμένα συμφέροντα της κυβέρνησης και διατηρεί την κρατική μηχανή στην υπηρεσία συγκεκριμένων πολιτικών επιλογών. Αυτό είναι το κύριο στοιχείο, το οποίο υπάρχει μέσα από τη λειτουργία των γενικών γραμματέων.
Θα ακούσατε παλαιότερα το ΔΝΤ που έλεγε ότι χρειάζεται διαφάνεια στη Δημόσια Διοίκηση, χρειάζεται αξιοκρατία, χρειάζονται παρεμβάσεις, το ελληνικό κράτος υποτίθεται είναι αρνητικός παράγων για την ανάπτυξη. Γιατί όμως το ΔΝΤ και η τρόικα δεν έχει πει κουβέντα για την κατάργηση αυτού του κομματικού μηχανισμού μέσα στη Δημόσια Διοίκηση; 
Εδώ είναι το μνημόνιο 1: δεν λένε κουβέντα για το αυτονόητο που είναι η κατάργηση των γενικών γραμματέων. Εδώ είναι το μνημόνιο 2: δεν λένε τίποτα. Εδώ είναι το μνημόνιο 4: συνεχίζουν να μη λένε τίποτα. Θα σας πω γιατί. Γιατί αυτός ο κομματικός στρατός είναι πλέον ο κομματικός μνημονιακός στρατός μέσα από τον οποίο περνούν τα συγκεκριμένα μέτρα που θέλει η τρόικα. Γι’ αυτό η τρόικα δεν μιλάει καθόλου, διότι έχει δει πόσο είναι το κόστος, ξέρει το υπέρογκο κόστος των γενικών γραμματέων, των ειδικών γραμματέων, όλου του κομματικού στρατού, αυτών των συμβούλων και παρασυμβούλων που υπάρχουν στο γραφείο του Πρωθυπουργού, στα γραφεία των Υπουργών και δεν λέει τίποτα. Δεν λέει τίποτα γιατί είναι μαζί, παρέα στη μεγάλη επίθεση που γίνεται στα κοινωνικά δικαιώματα του λαού, στη μείωση των μισθών, στη μείωση των συντάξεων. Πάρα πολλοί θα θυμούνται γενικούς γραμματείς στις τηλεοράσεις επί δύο χρόνια που έβγαιναν και έδιναν τη μάχη μαζί με την τρόικα για να περάσουν τα μέτρα. Είναι αυτοί που παρέμειναν διαχρονικά, ενώ έφευγαν οι Υπουργοί του ΠΑΣΟΚ ή ενώ ερχόταν οι Υπουργοί της Νέας Δημοκρατίας ή του Λαϊκού Ορθόδοξου Συναγερμού. Αυτή είναι η εξήγηση.
Επομένως, εδώ υπάρχει μια μεγάλη υποκρισία και εμείς παίρνουμε τη μεγάλη απόφαση και προτείνουμε: Κατάργηση του κομματικού στρατού γενικών γραμματέων, ειδικών γραμματέων και αν θέλετε πάμε και παρακάτω των δεκάδων συμβούλων που υπάρχουν στα γραφεία του Πρωθυπουργού, των Υπουργών, των Υφυπουργών. Προχωρήστε, λοιπόν, σ’ αυτό. Δεν θα το κάνετε γιατί σας χρειάζεται ο κομματικός στρατός για την μνημονιακή πολιτική.
Και τι κάνατε; Κάνατε μια μεγάλη επίθεση στους δημόσιους υπαλλήλους. Θέλετε να τους βγάλετε σε εφεδρεία. Λέγατε ότι υπήρχε ενάμισι εκατομμύριο δημόσιοι υπάλληλοι. Έγινε η απογραφή και βγήκαν εξακόσιες πενήντα χιλιάδες. Τι κάνατε πάρα πέρα; Επίθεση στους δημοσίους υπαλλήλους αντί να τους αξιοποιήσετε να πάρουν αυτοί τις θέσεις ευθύνης και τότε να υπάρχει πραγματικά και διαφάνεια και αξιοκρατία και έλλειψη κομματισμού και προφανώς και αντίσταση στις αντισυνταγματικές παρεμβάσεις και εντολές της τρόικας την οποία υπηρετούν οι συγκεκριμένοι γενικοί γραμματείς και ειδικοί γραμματείς.
Τι άλλο έχετε κάνει; Παραδώσατε την χώρα στους δανειστές. Για μεν τη Δημόσια Διοίκηση έχετε υπογράψει ειδικό μνημόνιο με τους Γάλλους και οι Γάλλοι έχουν αναλάβει την κεντρική Δημόσια Διοίκηση. Για δε την τοπική αυτοδιοίκηση έχετε υπογράψει μνημόνιο με τη Γερμανία και την έχει αναλάβει ο κ. Φούχτελ, ο οποίος γυρνάει δεξιά και αριστερά για να μας πει πως θα οργανωθεί η περιφερειακή και η τοπική αυτοδιοίκηση. Έχουν διαρραγεί τα ιμάτια της χώρας και έχουν δοθεί στους δανειστές. 
Η περίφημη γαλλική πρόταση ποια είναι; Να την δούμε. Ποιες είναι οι εμπειρίες της μεγάλης υποτιθέμενης γαλλικής σχολής, η οποία έρχεται εδώ; Έρχεται η γαλλική σχολή, όπως έκανε και στην Ευρωπαϊκή Ένωση, να έχει την επιρροή μέσα στη διοίκηση για να μπορεί να περνάει την εξάρτηση τη δικιά της, την παρέμβαση, τη γαλλική πολιτική μέσα από τη Δημόσια Διοίκηση. Αντίστοιχα, είδαμε για τη γερμανική εξάρτηση μέσα από την υπόθεση «SIEMENS».
Αυτό, λοιπόν, είναι όλο το θέμα, το οποίο πρέπει να αναδείξουμε από το πώς λειτουργεί η Δημόσια Διοίκηση. 
Θέλετε να πάρετε μέτρα; Διώξτε όλα τα golden boys, τα οποία υπάρχουν στις κρατικές επιχειρήσεις. Περιορίστε τους τις αμοιβές. Με την ανακεφαλαιοποίηση βάλτε όρο στις τράπεζες που πληρώνει ο ελληνικός λαός ότι δεν θα παίρνει ο πρόεδρος αμοιβή πάνω από την αμοιβή του Βουλευτή και δεν θα έχετε τους συγκεκριμένους τη μια φορά να είναι στο μνημόνιο και την άλλη φορά να είναι σε επιτροπές και την τρίτη φορά να γίνονται πρόεδροι τραπεζών και οργανισμών και να γυρνάει γύρω-γύρω το μνημονιακό γαϊτανάκι για να βολεύονται οι υμέτεροι. 
Θέλετε να πάτε παραπέρα; Εδώ, πριν λίγο, ο κ. Στουρνάρας είπε ότι έχουν διατεθεί στη χώρα μέχρι στιγμής για τις τράπεζες και για δανεισμό της χώρας 340 δισεκατομμύρια ευρώ. Αυτά τα 340 δισεκατομμύρια ευρώ αν είχαν πέσει στην οικονομία, αν είχαν αξιοποιηθεί μέσα σε δυο χρόνια, θα είχε απογειωθεί η Ελλάδα. Αλλά πέφτουν στην κάλυψη των παλαιών δανεικών και πάνε στην υπηρεσία άλλων σκοπών.
Επομένως, σε μια φάση που ο ελληνικός λαός υποφέρει, που ο ελληνικός λαός μας βρίσκει στο δρόμο -γιατί εμείς τουλάχιστον τολμάμε και κυκλοφορούμε και με το μετρό και με τα πόδια και στην πλατεία Συντάγματος και παντού- και μας λέει ότι δεν πάει άλλο, δεν είναι δυνατόν να προχωρήσει αυτή η κατάσταση. Τους έρχονται καθημερινά τα ραβασάκια από την εφορία. 
Δεν αντέχει, κύριοι συνάδελφοι και κύριε Πρόεδρε, ο ελληνικός λαός τη μεγάλη επιδρομή των 13,5 δισεκατομμυρίων ευρώ και βάλε. Όπως, δεν αντέχει ταυτόχρονα να βλέπει να ξεπουλιέται το Ταχυδρομικό Ταμιευτήριο που έχει μια τεράστια αξία με δηλώσεις του κ. Στουρνάρα από το βήμα της Επιτροπής Οικονομικών Υποθέσεων, που είπε ότι το Τ.Τ. δεν είναι βιώσιμο και την επόμενη μέρα η μετοχή του πήγε -30% και τέθηκε εκτός ταμπλό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε, σε δέκα δευτερόλεπτα.
Έγινε, δηλαδή, χειραγώγηση εν προκειμένω της μετοχής και υπάρχουν τεράστιες ευθύνες από τον κ. Στουρνάρα, για να πάμε σε μια λογική αλά ΑΤΕ να ξεπουληθεί και το Τ.Τ.. Από εκεί δεν έχουμε απώλειες εσόδων; 
Άρα, κύριοι συνάδελφοι, πρέπει να κοπεί η υποκρισία σε αυτήν την Αίθουσα. Υπάρχει τρικομματική Κυβέρνηση, γιατί έχει μπει και η ΔΗΜΑΡ στο παιχνίδι και έχει τους δικούς της γενικούς γραμματείς και η τρικομματική Κυβέρνηση υπηρετεί το μνημόνιο που είναι εις βάρος του ελληνικού λαού. Αλλά αυτό δεν θα συνεχίσετε πολύ να το κάνετε, διότι θα βρεθείτε απέναντι στον ίδιο τον ελληνικό λαό που θα σας δώσει την απάντηση.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΕΠΑΜΕΙΝΩΝΔΑΣ ΜΑΡΙΑΣ",304
"111365"," Ευχαριστούμε, κύριε συνάδελφε. 
Το λόγο έχει ο συνάδελφος από την Α΄ Πειραιά, κ. Παναγιώτης Μελάς, για τρία λεπτά","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111366"," Κύριε Πρόεδρε, κυρίες και κύριοι συνάδελφοι, ο ελληνικός λαός βιώνει σήμερα μια μεγάλη οικονομική κρίση. Μια οικονομική εξόντωση διέρχεται μια οικονομική στενωπό και κανείς μα κανείς δεν βλέπει φως στο τούνελ. Αυτό οφείλεται στα σκληρά και επώδυνα μέτρα που έχουν ληφθεί με την υλοποίηση του μνημονίου και δυστυχώς οδεύουμε και προς άλλα χειρότερα. Το να κόβονται μισθοί και συντάξεις και το να επιβάλλονται φόροι και χαράτσια, είναι το ευκολότερο για την κάθε Κυβέρνηση, αλλά είναι το χειρότερο για τον ελληνικό λαό. 
Φτάσαμε στο σημείο αυτό κυρίως λόγω γης διαχρονικής σπατάλης του δημοσίου χρήματος. Το δημόσιο χρήμα οφείλαμε διαχρονικά να το σεβόμαστε και να το προσέχουμε όλοι και κυρίως εκείνοι που είχαν την ευθύνη της διαχείρισής του, διότι το δημόσιο χρήμα δεν είναι χρήμα δικό τους, είναι χρήμα των πολιτών.
Σήμερα, όχι απλά πρέπει, αλλά -το τονίζω- επιβάλλεται να το προσέχουμε πάρα πολύ, διότι, όπως σας είπα, είναι χρήμα των πολιτών και οι πολίτες σήμερα υποφέρουν. Στη σπατάλη του χρήματος συμβάλλει την περίοδο αυτή και η πληθώρα γενικών και ειδικών γραμματέων των Υπουργείων. Ο κύριος Πρωθυπουργός πριν τις εκλογές είχε μιλήσει για πιο οικονομική και αξιοκρατική Δημόσια Διοίκηση.
Είχε πει ότι θα ελαττωθούν οι γενικοί και ειδικοί γραμματείς. Η πραγματικότητα είναι ότι όχι μόνο δεν ελαττώθηκαν, αλλά αυξήθηκαν. 
Τέτοιες εξαγγελίες έχει κάνει πολλές ο κύριος Πρωθυπουργός, αλλά δυστυχώς δεν έχουν υλοποιηθεί και δεν πρόκειται να υλοποιηθούν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου δύο λεπτά ακόμη, κύριε Πρόεδρε.","ΠΑΝΑΓΙΩΤΗΣ ΜΕΛΑΣ",316
"111367"," Συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111368"," Ενδεικτικά θα σας αναφέρω το Υπουργείο Εμπορικής Ναυτιλίας που εδρεύει στον Πειραιά, που είναι και η εκλογική μου περιφέρεια. Το ότι έγινε η επανασύσταση του Υπουργείου Εμπορικής Ναυτιλίας, που καταργήθηκε με απαράδεκτο τρόπο το 2009, ήταν σωστή επιλογή. Εγώ το τονίζω. Το Υπουργείο Εμπορικής Ναυτιλίας πρέπει να υπάρχει και να στηρίζει όσο το δυνατόν καλύτερα την εμπορική μας ναυτιλία. Η ναυτιλία και ο τουρισμός είναι διαχρονικά οι δύο βασικοί πυλώνες της εθνικής μας οικονομίας και γι’ αυτό πρέπει να τους στηρίζουμε όσο το δυνατόν καλύτερα. Όμως δεν χρειάζεται να έχει τέσσερις γενικούς γραμματείς. Έχει τον πρώην Αρχηγό του Λιμενικού Σώματος, που γνωρίζει πολύ καλά όλα τα θέματα του Υπουργείου Εμπορικής Ναυτιλίας σε όλους τους τομείς. Άντε να έχει κι άλλον έναν. Όχι όμως να έχει τέσσερις! 
Η διατήρηση και η τοποθέτηση πολλών γενικών και ειδικών γραμματέων οφείλεται στην εξυπηρέτηση σκοπιμοτήτων, στην εξυπηρέτηση «ημετέρων», σε ρουσφετολογικές προσλήψεις. 
Όλοι αυτοί, μαζί με τους συμβούλους, στοιχίζουν στο κράτος αρκετά εκατομμύρια ευρώ, τα οποία όμως τα πληρώνουν οι σκληρά φορολογούμενοι Έλληνες πολίτες. Δεν είναι δυνατόν να μιλάμε για εφεδρεία των δημοσίων υπαλλήλων και από την άλλη να διορίζουμε «ημετέρους»! 
Κλείνοντας, κύριοι συνάδελφοι, θέλω να τονίσω ότι τα παχιά και μεγάλα λόγια ο ελληνικός λαός τα βαρέθηκε και επειδή έχουν λεχθεί πολλά προεκλογικά, έχει πλήρως απογοητευθεί. Ο ελληνικός λαός θέλει πράξεις σοβαρές και υπεύθυνες, προκειμένου να έχει μια καλύτερη πορεία. Έτσι μόνο θα δοθεί ελπίδα και προοπτική σε όλους μας και κυρίως στα νέα παιδιά, τα οποία σήμερα είναι όλα απογοητευμένα από την πολιτική που ακολουθείτε. 
Ευχαριστώ. 
(Χειροκροτήματα από την πτέρυγα των Ανεξάρτητων Ελλήνων)","ΠΑΝΑΓΙΩΤΗΣ ΜΕΛΑΣ",316
"111369"," Ευχαριστούμε, κύριε συνάδελφε. 
Το λόγο έχει ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Βολουδάκης για είκοσι λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"111370"," Ευχαριστώ, κύριε Πρόεδρε. 
Κυρίες και κύριοι συνάδελφοι, ακούσαμε πολλές τοποθετήσεις, αρκετές δραματικού θα έλεγα χαρακτήρα, δεδομένων και των συνθηκών που ζει η πατρίδα μας. Δεν θα αναφερθώ, τουλάχιστον στην πρωτολογία μου, λεπτομερώς σε όσα ακούστηκαν και δεν ανταποκρίνονται στην πραγματικότητα. Θα πω με δύο λόγια, όσο πιο σύντομα μπορώ, ποιο είναι το γενικό σχέδιο της Κυβέρνησης αυτής για τη διοικητική μεταρρύθμιση, ποιο είναι το σχέδιο που ο Πρωθυπουργός Αντώνης Σαμαράς έχει ήδη παρουσιάσει στις γενικές του αρχές και το οποίο ήδη είναι αντικείμενο περαιτέρω λεπτομερούς επεξεργασίας.
Επιτρέψτε μου όμως πριν ξεκινήσω, να πω αναφερόμενος σε πολλά απ’ όσα ακούστηκαν στην Αίθουσα αυτή κατά την ανάπτυξη της επερωτήσεως, ότι η κρισιμότητα των στιγμών επιβάλλει όταν παίρνει το λόγο ο καθένας από μας για ένα ζήτημα που αφορά το πώς θα είναι η μορφή του κράτους αύριο –γιατί γι’ αυτό πρόκειται- κάτι δηλαδή στο οποίο εναποθέτει ελπίδες ο ελληνικός λαός που αυτήν τη στιγμή δοκιμάζεται, να έχουμε κι επίγνωση των συνεπειών των όσων λέμε και να μπορούμε να υποστηρίξουμε και μία συγκεκριμένη πρόταση. 
Με αυτήν τη σκέψη σάς λέω –θα είμαι πολύ σύντομος, δεν θα εξαντλήσω το χρόνο μου- ότι έχουμε ξεκινήσει μια προσπάθεια διοικητικής μεταρρύθμισης στη βάση συγκροτημένης μελέτης, σύγκρισης με ό,τι γίνεται στον υπόλοιπο κόσμο και ειδικά στις χώρες της Ευρώπης, τους εταίρους μας, μια διοικητική μεταρρύθμιση η οποία έχει διπλό σκοπό: Πρώτον, να κάνει το κράτος αποτελεσματικό και λειτουργικό, κάτι που αποτελεί διαχρονικό αίτημα της ελληνικής κοινωνίας, κάτι που αποτελεί επιτακτικό αίτημα της ελληνικής κοινωνίας σήμερα, της ελληνικής κοινωνίας που απαιτεί τα χρήματα των φορολογουμένων που δαπανώνται για τη διοίκηση να πιάνουν τόπο. Αυτό είναι το δεύτερο βασικό σημείο, ο δεύτερος άξονας της διοικητικής μεταρρύθμισης, το ότι δηλαδή το αποτελεσματικό και λειτουργικό κράτος πρέπει να είναι ταυτόχρονα ένα κράτος που θα σέβεται τα χρήματα των φορολογουμένων. 
Ακούστηκε αρκετές φορές ήδη στην Αίθουσα αυτή, αλλά φοβάμαι ότι ακούστηκε με τρόπο που δεν συνδέει αυτήν τη σωστή, την ορθή, την απαραίτητη προτροπή με συγκεκριμένες πράξεις –τουλάχιστον, όχι με πράξεις εννοώ προτεινόμενες πράξεις από την πλευρά των επερωτώντων συναδέλφων- που προτείνονται και είναι υλοποιήσιμες.
Σε πολύ αδρές γραμμές μπορώ να σας πω ότι είναι ήδη σε εξέλιξη μια διαδικασία αξιολόγησης όλων των δομών του δημοσίου: των υπηρεσιών δηλαδή, των διοικητικών μονάδων όλου του μηχανισμού με τον οποίο λειτουργεί το κράτος. Μια αξιολόγηση που δεν γίνεται τυχαία, ούτε γίνεται με αδιαφανή τρόπο ή απλώς στη βάση των προτιμήσεων της πολιτικής ηγεσίας. Μια αξιολόγηση που διενεργείται από στελέχη της Δημόσιας Διοίκησης: όχι από εξωτερικούς συμβούλους, αλλά από ομάδες εργασίας, οι οποίες με πολύ σκληρή δουλειά συγκρίνοντας τα δικά μας δεδομένα με το τι γίνεται στις βέλτιστες πρακτικές διεθνώς στη Δημόσια Διοίκηση, προσπαθούν να δημιουργήσουν μια νέα δομή στη διοίκηση, ένα αποτελεσματικό και λειτουργικό κράτος.
Για να σας πω ένα παράδειγμα για το τι γίνεται στο δικό μας Υπουργείο, το Υπουργείο Διοικητικής Μεταρρύθμισης και Ηλεκτρονικής Διακυβέρνησης, σας λέω ότι ως αποτέλεσμα της προσπάθειας αυτής της αξιολόγησης και της αναδιάρθρωσης οδηγούμαστε σε μείωση των οργανικών μονάδων, που θα ξεπεράσει το 50%. Αυτό σημαίνει όχι μόνο εξοικονόμηση πόρων, αλλά κυρίως και πρωτίστως σημαίνει αποτελεσματικότερο κράτος, γιατί μειώνει κυριολεκτικά τις δεκάδες των υπογραφών που χρειάζονται σε πολλές περιπτώσεις για να ληφθεί και να υλοποιηθεί η απλούστερη των αποφάσεων, ειδικά αν πρόκειται για κοινή υπουργική απόφαση που συνδυάζει περισσότερα του ενός Υπουργεία.
Την ίδια στιγμή αυτό, όπως σας είπα, εξελίσσεται και σε όλα τα υπόλοιπα Υπουργεία πάνω στην κεντρική κατεύθυνση που υπηρετείται και συμπληρώνεται και από την αξιοποίηση των νέων τεχνολογιών: τεχνολογιών που ως τώρα μόνο στα λόγια έχουν αξιοποιηθεί.
Στο δικό μας Υπουργείο, στο Υπουργείο Διοικητικής Μεταρρύθμισης και Ηλεκτρονικής Διακυβέρνησης, μέσα στο Σεπτέμβριο, τις επόμενες μέρες ουσιαστικά, θα έχουμε αποκλειστικά ηλεκτρονική διακίνηση των εγγράφων τουλάχιστον που παράγονται από το Υπουργείο αυτό. Και θα μου πείτε: Καλά, το Υπουργείο Διοικητικής Μεταρρύθμισης και Ηλεκτρονικής Διακυβέρνησης τώρα μόνο το κάνει αυτό; Ναι, τώρα το κάνει αυτό. 
Θα σας πω και κάτι ακόμα. Το κάνει αυτό το Υπουργείο Διοικητικής Μεταρρύθμισης και Ηλεκτρονικής Διακυβέρνησης από τη στιγμή που η Κυβέρνηση αυτή ανέλαβε την εξουσία χωρίς να ξοδέψει 1 ευρώ, χωρίς να αναθέσει καμμία δουλειά σε κανένα σύμβουλο και χωρίς να εκδώσει ούτε μια γραμμή κανονιστικής διάταξης, υπουργικής απόφασης, νόμου, κ.λπ.. Με άλλα λόγια υπήρχε και η υλικοτεχνική υποδομή και τα απαραίτητα προγράμματα και το θεσμικό πλαίσιο και δεν αξιοποιούνταν. 
Και σε συνεργασία με τα υπόλοιπα Υπουργεία, αυτήν την αξιοποίηση των νέων τεχνολογιών, των τεχνολογιών της πληροφορικής και των επικοινωνιών τις βάζουμε μέσα στο πρόγραμμα της συνολικής διοικητικής μεταρρύθμισης για να δημιουργήσουμε το αποτελεσματικό και λειτουργικό κράτος για το οποίο σας μίλησα.
Η ειδική αναφορά της επερώτησης έχει να κάνει με τους γενικούς και ειδικούς γραμματείς. Είναι γεγονός ότι στην Ελλάδα –δεν είναι η μοναδική χώρα, αλλά, πράγματι, υπάρχει μια ιδιαιτερότητα έναντι πολλών άλλων χωρών- μέρος της πολιτικής ηγεσίας των Υπουργείων είναι οι γενικοί και ειδικοί γραμματείς. Αυτό είναι και θεσμικά κατοχυρωμένο από καταβολής ελληνικού κράτους, αλλά είναι και αυτό που στην πράξη οδηγεί τη λειτουργία του κράτους. Στα πλαίσια της γενικότερης μεταρρύθμισης και αναδιάρθρωσης μπορεί κανείς να δει σε ποιο βαθμό αυτό μπορεί να αλλάξει, αν είναι απαραίτητο και αν μπορεί έτσι να παραχθούν καλύτερα αποτελέσματα, οικονομικότερη λειτουργία και αποτελεσματικότερη ταυτόχρονα, του κράτους.
Κυρίες και κύριοι συνάδελφοι, όμως, ξέρετε ότι η Δημόσια Διοίκηση είναι ένα μεγάλο καράβι. Δεν είναι βάρκα. Και τα μεγάλα καράβια δεν στρίβουν όπως οι βάρκες με ένα χτύπημα του κουπιού. Η Δημόσια Διοίκηση ακριβώς επειδή είναι ένα μεγάλο καράβι, χρειάζεται χρόνο για να αλλάξει η πορεία, αν θέλουμε τουλάχιστον η πορεία αυτή να είναι προς τα εκεί που θέλουμε και να μη μας ρίξει στα βράχια.
Διότι, κυρίες και κύριοι συνάδελφοι, η παράταξη η οποία υπέβαλε την επίκαιρη επερώτηση έχει στους κόλπους της στελέχη κοινοβουλευτικά και μη που άσκησαν εκτελεστική εξουσία, διετέλεσαν Υπουργοί και γνωρίζουν πολύ καλά και θα προέτρεπα τους επερωτώντες συναδέλφους να ρωτήσουν τα στελέχη αυτά εάν είναι δυνατόν να επιφέρεις τόσο δραστικές αλλαγές στη Δημόσια Διοίκηση από τη μια μέρα στην άλλη, χωρίς να χάσεις τη συνέχεια, χωρίς να δημιουργήσεις καταστροφή ως προς την αποτελεσματικότητα της Δημόσιας Διοίκησης.
Είμαι βέβαιος ότι η απάντηση που θα σας δώσουν τα στελέχη αυτά της παράταξή σας είναι ότι, όχι, στη Δημόσια Διοίκηση ακόμα και οι ριζοσπαστικές αλλαγές πρέπει να γίνονται με τρόπο που να διασφαλίζει τη συνέχεια. 
Τι κάνουμε, λοιπόν, εμείς; Ακριβώς με αυτό το σκεπτικό, επειδή ο Πρωθυπουργός Αντώνης Σαμαράς δεσμεύτηκε ότι, πράγματι, οδηγούμαστε σε μείωση των οργανικών μονάδων αλλά και των γενικών και ειδικών γραμματέων, κάνουμε ακριβώς αυτό.
Απορώ, όταν πραγματικά έχουμε μία μείωση των ειδικών γραμματέων κατά περισσότερο από 50%, γιατί γίνεται αυτή η επερώτηση. Θα πω τους αριθμούς, γιατί οφείλω να πω ότι αρκετοί από τους συναδέλφους μίλησαν με τρόπο που δημιουργεί εντυπώσεις, αλλά δεν μεταφέρει την αλήθεια. Είπατε ότι διορίστηκαν δώδεκα ειδικοί γραμματείς. Το ακούει ο πολίτης και λέει ότι ναι, πράγματι εδώ ενδεχομένως υπάρχει πρόβλημα. 
Δεν λέτε, όμως, κυρίες και κύριοι συνάδελφοι, ότι οι ειδικές γραμματείες ήταν είκοσι τρείς και από τις είκοσι τρείς πηγαίνουμε στους δώδεκα μέσα σε δύο μήνες αυτής της Κυβέρνησης, την ίδια στιγμή που είναι λιγότερα και τα Υπουργεία και την ίδια στιγμή που Υπουργοί εποπτεύουν περισσότερους τομείς από αυτούς που επόπτευαν ιστορικά και στην πρόσφατη ιστορία μας και άρα χρειάζονται μηχανισμούς επικοινωνίας, μεταφοράς του μηνύματος και ελέγχου, αν θέλετε. 
Αυτήν τη στιγμή διατηρήθηκαν οι ειδικές γραμματείες που είναι απολύτως απαραίτητες στο πλαίσιο της συνολικότερης διοικητικής μεταρρύθμισης. Στο πλαίσιο του συνολικότερου σχεδίου το οποίο είναι σε εξέλιξη και που δεν έχει δώσει ακόμα τα τελικά του πορίσματα, θα εξεταστούν και περαιτέρω προσπάθειες εξοικονόμησης.
Πρέπει, όμως, να πούμε ότι σε μια τόσο δύσκολη συγκυρία για ένα τόσο μεγάλο έργο όπως είναι η ανασυγκρότηση του κράτους, είναι τουλάχιστον ανεύθυνο, είναι εγκληματικά ανεύθυνο να λέει κανείς ότι με μια απόφαση που μπορεί να ακούγεται ευχάριστα στον πολίτη, με μια ιδέα που εκφέρεται με ωραίο και δραματικό και ενδεχομένως λυρικό τρόπο από το Βήμα αυτό, θα αλλάξουμε το κράτος.
 Χρειάζεται μελέτη, χρειάζεται πολύ δουλειά. Η δουλειά αυτή γίνεται. Η δουλειά αυτήν τη στιγμή γίνεται από, όπως σας είπα και πριν, στελέχη της Δημόσιας Διοίκησης, από δημοσίους υπαλλήλους που οι ίδιοι αξιολογούν όχι τους εαυτούς τους, αξιολογούν τις δομές και τις μονάδες άλλων Υπουργείων κατά κύριο λόγο από αυτά στα οποία υπηρετούν και οι οποίοι σιγά-σιγά παραδίδουν αυτά που πρέπει, δηλαδή τις μελέτες της αναδιάρθρωσης.
Όταν ολοκληρωθεί αυτή η δουλειά είναι βέβαιο ότι θα έχουμε και άλλες πρόσθετες εξοικονομήσεις και ήδη σας ανέφερα ποια είναι η εικόνα στο Υπουργείο Διοικητικής Μεταρρύθμισης, που ασκεί ένα συντονιστικό ρόλο στην προσπάθεια αυτή, με μείωση των οργανικών μονάδων κατά 50%. 
Αυτή είναι, κυρίες και κύριοι συνάδελφοι, η γενική εικόνα και προς τα εκεί πορευόμαστε. Πορευόμαστε χωρίς λαϊκίστικες κορώνες, πορευόμαστε με τρόπο συγκροτημένο και συστηματικό, πορευόμαστε αξιοποιώντας τα πορίσματα και της επιστήμης και της διεθνούς εμπειρίας και πρωτίστως και κυρίως της δουλειάς που η ίδια η Δημόσια Διοίκηση κάνει. 
Και σας λέω ότι η προσπάθεια αυτή είναι μία προσπάθεια που στην πατρίδα μας δεν έχει ξαναγίνει. Διότι, μέχρι τώρα η έννοια της αξιολόγησης από πολλούς εθεωρείτο ταμπού και αυτό ήταν κάτι το οποίο οδηγούσε σε υστέρηση τη Δημόσια Διοίκηση και άρα σε πολύ χαμηλότερα από τα απαιτητά αποτελέσματα για την αξιοποίηση των φόρων που πληρώνει ο Έλληνας πολίτης.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Χαίρομαι, από την άλλη, που διαπιστώνω ότι οι περισσότεροι επερωτώντες μιλούν για την ανάγκη δημιουργίας ενός λειτουργικού και αποτελεσματικού κράτους. Κρατώ αυτές τις τοποθετήσεις και θα τις επικαλεστώ, όταν σε λίγο θα φέρουμε τις πραγματικές, τις τελικές τοποθετήσεις για το πώς τροποποιούνται τα Υπουργεία, πώς τροποποιούνται οι οργανισμοί των Υπουργείων και οι εποπτευόμενοι φορείς, πώς αλλάζουν όλα αυτά, πώς συγχωνεύονται ή καταργούνται μονάδες.
Κρατώ τις τοποθετήσεις σας αυτές, κυρίες και κύριοι συνάδελφοι και θα τις επικαλεστώ τότε. Διότι, ξέρετε, πολλές φορές στην πατρίδα μας υπάρχει μια τάση ορισμένων, όταν είναι στην Αντιπολίτευση, αν η Κυβέρνηση λέει άσπρο, να λένε μαύρο και αν λέει μαύρο, να λένε άσπρο. Αυτό στις σημερινές συνθήκες δεν μπορεί να γίνει. Αυτά που είπατε σήμερα -και χαίρομαι που τα λέτε- οδηγούν προς το αποτελεσματικότερο λειτουργικό και οικονομικό κράτος.
Ελπίζω -είμαι βέβαιος- ότι δεν θα ξεχάσετε, όταν θα φέρουμε και τις επόμενες πολιτικές επιλογές, είτε θα είναι νομοθετικές ρυθμίσεις που θα περάσουμε στην Αίθουσα αυτή είτε θα είναι προεδρικά διατάγματα που θα οδηγούν, πραγματικά, σε περαιτέρω και δραστικές μειώσεις της συνολικής εκτάσεως της κρατικής μηχανής, με τους σκοπούς που είπαμε, που όμως θα γίνει όχι στη βάση ωραίων λόγων και της οποιασδήποτε κορώνας που μπορεί να ακούγεται ευχάριστη, αλλά δεν έχει περιεχόμενο. Θα γίνει στη βάση μελέτης, αξιολόγησης και όλης αυτής της συστηματικής διαδικασίας την οποία έχουμε ξεκινήσει.
Σας ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"111371"," Ευχαριστούμε, κύριε Υπουργέ.
Το λόγο έχει τώρα ο Κοινοβουλευτικός Εκπρόσωπος της Κοινοβουλευτικής Ομάδας των Ανεξαρτήτων Ελλήνων κ. Βασίλειος Καπερνάρος.
Έχετε το λόγο για δώδεκα λεπτά, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111372"," Ευχαριστώ πάρα πολύ, κυρία Πρόεδρε.
Κύριε Υφυπουργέ, κράτησα τη φράση που είπατε, «χωρίς λαϊκίστικες κορώνες». Θα ήθελα να σας παρακαλέσω να σημειώσετε ποια λαϊκίστικη κορώνα κατά τη διάρκεια της ομιλίας μου θα πω. Να ξέρετε δε ότι, μιας και αναφερθήκατε στο σοβαρό της εννοίας, το «χωρίς λαϊκίστικες κορώνες», την άλλη φορά θα σας στείλω στο Υπουργείο σας τις αιματικές και «φιλικές» -εντός εισαγωγικών η λέξη- και φιλικές -εκτός εισαγωγικών η λέξη- σχέσεις των Υπουργών με τους γενικούς και ειδικούς γραμματείς που έχει η Κυβέρνησή σας.
Όταν απευθύνεστε στο ελληνικό Κοινοβούλιο εσείς οι Υπουργοί που είστε και άνθρωποι της εκτελεστικής εξουσίας, θα πρέπει να έχετε μια άλλη θέση, προσέχοντας τις φράσεις σας, διότι εμείς είμαστε εδώ για να ελέγχουμε και να παρατηρούμε, αν θέλετε, εσάς.
Σήμερα το πρωί, κυρία Πρόεδρε, παρακολουθώντας μια εκπομπή στην ΝΕΤ, ένας Βουλευτής της Νέας Δημοκρατίας -δεν θα πω το όνομα του, γιατί είναι απών, είναι από τους έναν ή δύο ορισμένους να περιφέρονται στα κανάλια και να υβρίζουν τους πολιτικούς τους αντιπάλους- είπε: «Την ώρα της φτώχειας, πάτε να πάρετε ψήφους από τη φτώχεια». Απευθυνόταν στο Γενικό Γραμματέα του κόμματός μας, τον κ. Γιαννάκη. «Βαρεθήκαμε τις μπούρδες. Είστε επαγγελματίες ψεύτες. Ο μεγαλύτερος ψεύτης όλων των εποχών είναι ο Πάνος Καμμένος».
Τώρα θα πάμε να αποδείξουμε ποιος είναι ψεύτης από πάνω μέχρι κάτω, ποιοι είναι ψεύτες και ποιοι κοροϊδεύουν τον ελληνικό λαό!
Στην κοινή απόφαση των τριών συγκυβερνώντων ή της κυβερνητικής εταιρείας έχει συμφωνηθεί ότι η νέα Κυβέρνηση, κύριε Υπουργέ, εθνικής ευθύνης θα είναι όσο το δυνατόν πιο μικρή, λειτουργική και επιτελικού χαρακτήρα. Δεν θα αποτελείται από «φέουδα» -εντός εισαγωγικών η λέξη- κομματικών επιρροών, θα λειτουργεί ενιαία, θα στηρίζεται στη διαφάνεια, στις προγραμματικές συμφωνίες των κομμάτων που τη στηρίζουν και στη στελέχωση όλου του διοικητικού μηχανισμού, με αξιοκρατικά κριτήρια.
Σε ένα άλλο απόσπασμα συμφωνείτε τα εξής: «Δ1. Συμφωνία για αλλαγές-εξυγίανση στο πολιτικό σύστημα και αναδιοργάνωση του Κράτους-Δημόσιας Διοίκησης».
Μεταξύ άλλων, λοιπόν, αυτών των σοβαρών υπάρχει και ένα τρίτο: «Δραστικός περιορισμός του αριθμού των ειδικών συμβούλων και συνεργατών των Υπουργών, Γενικών Γραμματέων και Βουλευτών».
Κύριε Υπουργέ, έχετε υπογράψει διά του Πρωθυπουργού, διά του Αρχηγού του κόμματός σας. Αυτά έχω να πω.
Σε ό,τι αφορά τους ειδικούς γραμματείς, στις 3 Ιουλίου 2012 έχει εκδοθεί επίσημη ανακοίνωση για την κατάργησή τους με εντολή του ίδιου του Πρωθυπουργού, του κ. Σαμαρά. Τρεις μέρες μετά την εντολή αυτή, με απόφαση που δημοσιεύθηκε στο ΦΕΚ, υπ’ αριθμόν 325 της 9ης Ιουλίου 2012, διορίστηκε ο κ. Αντώνιος Οικονόμου στη θέση του Ειδικού Γραμματέα του Υπουργείου Εθνικής Άμυνας με υπογραφή του ίδιου του κυρίου Πρωθυπουργού.
Θέλω να κάνω μία ερώτηση: Ποιοι είναι ψεύτες; Ποιοι είναι όχι επαγγελματίες ψεύτες και ποιοι είναι επαγγελματίες ψεύτες, πραγματικοί ψεύτες;","ΒΑΣΙΛΕΙΟΣ ΚΑΠΕΡΝΑΡΟΣ",185
"111373"," Ποιος είπε ψέμα;","ΜΑΥΡΟΥΔΗΣ ΒΟΡΙΔΗΣ",69
"111374"," Σε τι συνίσταται;","ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",408
"111375"," Πού ακριβώς είναι; Πού ακριβώς βρίσκεται;","ΜΑΝΟΥΣΟΣ ΒΟΛΟΥΔΑΚΗΣ",68
"111376"," Για την κατάργηση των ειδικών γραμματέων, που έχετε υπογράψει στην προγραμματική συμφωνία σας.","ΒΑΣΙΛΕΙΟΣ ΚΑΠΕΡΝΑΡΟΣ",185
"111377"," Θα μπορούσα να έχω το λόγο, κυρία Πρόεδρε;","ΜΑΝΟΥΣΟΣ ΒΟΛΟΥΔΑΚΗΣ",68
"111378"," Περιμένετε, θα εξηγήσει ο κ. Καπερνάρος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111379"," Γι’ αυτό και διάβασα νωρίτερα ότι θα μειωθούν. 
Θα επαναλάβω, γιατί ίσως να μη με παρακολουθήσατε: «Δραστικός περιορισμός του αριθμού των ειδικών συμβούλων και συνεργατών των Υπουργών, Γενικών Γραμματέων και Βουλευτών». 
Το έχετε στην προγραμματική συμφωνία, κύριε Υφυπουργέ. Δεν ξέρω αν έχετε ενημερωθεί.","ΒΑΣΙΛΕΙΟΣ ΚΑΠΕΡΝΑΡΟΣ",185
"111380"," Σας παρακαλώ το λόγο, κυρία Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"111381"," Ένα λεπτό, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111382"," Αφήστε με να ολοκληρώσω.","ΒΑΣΙΛΕΙΟΣ ΚΑΠΕΡΝΑΡΟΣ",185
"111383"," Θα έχετε το χρόνο σας.
Πρέπει να τον διακόψετε τώρα, κύριε Υφυπουργέ, για να του εξηγήσετε κάτι; Ας ολοκληρώσει και θα έχετε το λόγο μετά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111384"," Εντάξει, κυρία Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"111385"," Κρατείστε το για τη δευτερολογία σας γιατί έχετε να ακούσετε και άλλα.","ΒΑΣΙΛΕΙΟΣ ΚΑΠΕΡΝΑΡΟΣ",185
"111386"," Συνεχίστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111387"," Κυρία Πρόεδρε, θα διαβάσω απόσπασμα από ένα βιβλίο, που είναι εκδόσεως του 2012 και θα το δώσω στα Πρακτικά και πιστεύω ότι οι αξιότιμοι συνάδελφοί μου, οι παρευρισκόμενοι, θα βγάλουν συμπεράσματα.
Αυτό το βιβλίο, λοιπόν -όποιος είναι ο συγγραφέας του- λέει: «Παρατηρώντας τα τελευταία κυβερνητικά σχήματα από το 2004 μέχρι και το 2011 και κάνοντας τη σύγκριση με την πρώτη δεκαετία της Μεταπολίτευσης εύκολα συμπεραίνουμε μία εντυπωσιακή αύξηση του αριθμού των γενικών και ειδικών γραμματέων, από είκοσι ένας το 1974 σε ογδόντα το 2011». Επαναλαμβάνω, από είκοσι ένας το 1974 σε ογδόντα το 2011! Αυτό αντιστοιχεί σε ποσοστό 381%. 
Μπορούμε, λοιπόν, να συμπεράνουμε πως και τα λειτουργικά έξοδα αυξήθηκαν τουλάχιστον κατά το ίδιο ποσοστό. Φυσικά, τα πραγματικά λειτουργικά έξοδα είναι κατά πολύ περισσότερα, καθώς κάθε θέση ειδικού ή γενικού γραμματέα υποστηρίζεται διοικητικά από ένα ολόκληρο γραφείο με μετακλητούς ή αποσπασμένους υπάλληλους ανεβάζοντας σημαντικά το λειτουργικό κόστος κάθε οργανισμού σε σημείο που είναι πλέον σχεδόν αδύνατο να υπολογιστεί με ακρίβεια.
Αν θέλουμε, πάντως, να δώσουμε μια ιδέα για το κόστος αυτής της διοικητικής βαθμίδας, μπορούμε να κοστολογήσουμε κάθε θέση γραμματέα –παρακαλώ προσέξτε- με περίπου 2,5 εκατομμύρια ευρώ το χρόνο, κύριε Υπουργέ. Ως αποτέλεσμα, ο προϋπολογισμός του 2011 επιβαρύνεται με περίπου 80 επί 2,5 εκατομμύρια ίσον 200 εκατομμύρια ευρώ για τη λειτουργία των γενικών και ειδικών γραμματειών Υπουργείων, καθώς και των υποστηρικτικών υπηρεσιών που δημιουργούνται για τη λειτουργία των γραφείων τους.
Μεγάλη αύξηση των γενικών και ειδικών γραμματειών υπήρξε στα δύο πρώτα χρόνια της κυβέρνησης του Γεωργίου Παπανδρέου 2009-2011, όταν δημιουργήθηκαν άλλες εννέα γενικές και ειδικές γραμματείες.
Αυτό το βιβλίο, κύριε Υπουργέ, έχει συνοδά τα στοιχεία στον πίνακα 6: Το 1974 είκοσι ένας είναι ο αριθμός των γενικών και ειδικών γραμματέων, το 1977 είκοσι ένας, το 1985 τριάντα ένας. 
Το 2004, κύριε Υπουργέ, όπου είναι η κυβέρνηση της Νέας Δημοκρατίας, από τριάντα ένας έγιναν εξήντα έξι. 
Το 2007, κύριε Υπουργέ, με κυβέρνηση της Νέας Δημοκρατίας οι εξήντα έξι έγιναν εβδομήντα τρεις. Το 2009, κύριε Υφυπουργέ, οι εβδομήντα τρεις έγιναν εβδομήντα επτά. Το 2010, 2011, κύριε Υπουργέ -για τη φτώχεια που έλεγε ο τσιρίζων Βουλευτής σας σήμερα- από εβδομήντα επτά έγιναν ογδόντα. Ποιος λέει ψέματα και ποιος λέει αλήθεια, κύριε Υφυπουργέ, όταν το βιβλίο του 2012 λέει ότι το 2011 οι ειδικοί και οι γενικοί γραμματείς είναι ογδόντα; Συνεχίζω.
Έχετε στο Υπουργείο σας, κύριε Υφυπουργέ, έναν, δύο, τρεις, τέσσερις γραμματείς. Οι δύο είναι γενικοί, οι δύο είναι ειδικοί. Μειώθηκε κανένας; Είπατε προηγουμένως ότι μειώθηκε κατά 50%. Ποιος μειώθηκε από το δικό σας Υπουργείο; Έχετε δύο γενικούς και δύο ειδικούς. Μάλιστα, έχετε έναν γενικό γραμματέα που είναι γενικώς γενικός, έχετε στο Εθνικό Κέντρο Δημόσιας Διοίκησης και Αυτοδιοίκησης γενικό γραμματέα, έχετε έναν ειδικό γραμματέα στο Υπουργείο Διοικητικής Μεταρρύθμισης, έχετε έναν ειδικό γραμματέα στο Σώμα Επιθεωρητών-Ελεγκτών Δημόσιας Διοίκησης. Ποιον μειώσατε; 
Θέλετε να σας πω και κάτι άλλο που αποτελεί όνειδος για τη σημερινή κατάσταση της φτώχειας;","ΒΑΣΙΛΕΙΟΣ ΚΑΠΕΡΝΑΡΟΣ",185
"111388"," Στο Διοικητικής Μεταρρύθμισης καταργείται με το σχέδιο νόμου που θα συζητήσουμε.","ΜΑΝΟΥΣΟΣ ΒΟΛΟΥΔΑΚΗΣ",68
"111389"," Θα το δούμε αυτό. 
Αυτήν τη στιγμή εγώ διαβάζω ένα βιβλίο -και θα σας πω στο τέλος ποιος το έχει γράψει- που είναι δημοσιευμένο. Έχετε την υποχρέωση να μας ενημερώσετε ποιοι είναι αυτοί που μειώθηκαν.
Έρχομαι, λοιπόν, στο Υπουργείο Ανάπτυξης, Ανταγωνιστικότητας και Ναυτιλίας, για να ενημερωθείτε. Σκεφθείτε, σας παρακαλώ –με όλο μου το σεβασμό απευθύνομαι σε εσάς- σε ποια κατάσταση ανάπτυξης και σε ποια κατάσταση ανταγωνιστικότητας βρίσκεται αυτό το κράτος αυτήν τη στιγμή. Το Υπουργείο Ανάπτυξης και Ανταγωνιστικότητας έχει έναν, δύο, τρεις, τέσσερις, πέντε, έξι, επτά γενικούς γραμματείς, έναν, δύο, τρεις, τέσσερις, πέντε ειδικούς γραμματείς. Είναι δώδεκα στο σύνολο.","ΒΑΣΙΛΕΙΟΣ ΚΑΠΕΡΝΑΡΟΣ",185
"111390"," Κύριε συνάδελφε, έχουν καταργηθεί αυτές οι ειδικές γραμματείες.","ΠΑΝΑΓΙΩΤΗΣ ΜΗΤΑΡΑΚΗΣ",318
"111391"," Όπως και αυτοί που αναφέρατε για το δικό μας Υπουργείο.","ΜΑΝΟΥΣΟΣ ΒΟΛΟΥΔΑΚΗΣ",68
"111392"," Θα τα πείτε μετά στη δευτερολογία σας. 
Εδώ σας λέω αυτήν τη στιγμή ότι διαβάζω το βιβλίο το οποίο έχει εκπονήσει και συγγραφέας του είναι ο κ. Δημήτριος Γεωργίου Σιούφας, αν δεν κάνω λάθος. Ο κ. Σιούφας είναι δικός σας. Δεν νομίζω ότι ο κ. Σιούφας λέει ψέματα ως προς τα κόστη. Τουλάχιστον αν καταργήθηκαν τώρα –δεν ξέρω την ημερομηνία και τη χρονολογία- θα μας τα πείτε εσείς. Θα μας αποδείξετε πότε καταργήθηκαν αυτά.","ΒΑΣΙΛΕΙΟΣ ΚΑΠΕΡΝΑΡΟΣ",185
"111393"," Σας απαντάμε.","ΜΑΝΟΥΣΟΣ ΒΟΛΟΥΔΑΚΗΣ",68
"111394"," Κύριε συνάδελφε, κύριοι Υπουργοί, σας παρακαλώ, θα απαντήσετε μετά. Ας πει αυτά που έχει να πει ο κ. Καπερνάρος και θα τα πείτε εσείς μετά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111395"," Σε κάθε περίπτωση, εμείς θα συμφωνήσουμε και με τον κύριο Πρωθυπουργό, αν κρατήσει τις υποσχέσεις του και τις διαβεβαιώσεις του και το λόγο του, διότι στη σημερινή κατάσταση δεν μπορούμε να μιλάμε για αριθμό γενικών γραμματέων και ειδικών γραμματέων. Το καράβι δεν υπάρχει, κύριε Υφυπουργέ, ούτε βάρκα δεν υπάρχει. Υπάρχει μία σχεδία και αυτή είναι έτοιμη για να διαλυθεί. 
Σας λέω το εξής. Είναι τεράστια τα κόστη και δεν μπορείτε να τα αμφισβητήσετε. Και ο αριθμός αυτός των εναπομεινάντων –αν καταργήσετε- θα είναι και αυτός επαχθής. 
Εμείς, οι Ανεξάρτητοι Έλληνες φρονούμε ότι αυτός ο θεσμός ιδιαίτερα των ειδικών γραμματέων είναι ένας ρουσφετολογικός θεσμός. Σκεφθείτε -δεν γνωρίζω κανένα από τους δύο- να είναι ποτέ διασπασμένο το δίδυμο Αβραμόπουλου-Καλογερόπουλου. 
Εκτός τούτου, έχω να πω το εξής. Τι έχει να προσφέρει αυτός ο θεσμός, αφού εμείς τουλάχιστον μπορούμε να σας αποδείξουμε ότι είναι ένας παρωχημένος, ξεπερασμένος και ότι απευθύνεται σε ανθρώπους που είναι ταγμένοι στην κομματική υποταγή και δεσμευμένοι ή εξαρτημένοι από την πρωθυπουργική καμαρίλα; 
Παρακαλούμε, λοιπόν, να δεχθείτε αυτό που σας ζητάμε και να τηρήσετε τους λόγους και τις υποσχέσεις σας και τις διαβεβαιώσεις σας ότι για αυτούς τους λόγους που σας αναφέραμε πρέπει να καταργήσετε αυτόν το θεσμό. 
Ευχαριστώ, κυρία Πρόεδρε. 
(Στο σημείο αυτό ο Βουλευτής κ. Βασίλειος Καπερνάρος             καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Χειροκροτήματα από την πτέρυγα των Ανεξάρτητων Ελλήνων)","ΒΑΣΙΛΕΙΟΣ ΚΑΠΕΡΝΑΡΟΣ",185
"111396"," Ευχαριστούμε και εμείς, κύριε συνάδελφε. 
Κύριε Υπουργέ, θέλετε να κάνετε παρέμβαση; Μπορείτε να κάνετε για πέντε λεπτά το μάξιμουμ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111397"," Όχι, θα είναι πολύ συντομότερη.","ΜΑΝΟΥΣΟΣ ΒΟΛΟΥΔΑΚΗΣ",68
"111398"," Έχετε δύο λεπτά τότε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111399"," Απλώς, θέλω να πω, ότι όσο και αν είναι σημαντικό ένα βιβλίο που διαβάζεται από του Βήματος αυτού, όταν το βιβλίο αυτό έχει εκδοθεί πριν από κάποιο χρονικό διάστημα, προφανώς δεν μπορεί να θεωρηθεί ότι αποδίδει την εικόνα που επικρατεί σήμερα. 
Έτσι οδηγήθηκε ο κύριος συνάδελφος στο λάθος να αναφέρεται σε ειδικές γραμματείες που έχουν ήδη καταργηθεί ή που καταργούνται με το σχέδιο νόμου που συζητείται στις επιτροπές …
(Θόρυβος-Διαμαρτυρίες)
…και ως εκ τούτου να εξάγει λάθος συμπεράσματα.","ΜΑΝΟΥΣΟΣ ΒΟΛΟΥΔΑΚΗΣ",68
"111400"," «Θα»…","ΙΩΑΝΝΗΣ ΚΟΥΡΑΚΟΣ",250
"111401"," «Θα»!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111402"," Δεν είναι «θα», κύριε συνάδελφε! Εσείς ειδικά, κύριε Κουράκο, τις διαδικασίες της Βουλής νομίζω ότι τις γνωρίζετε καλά! Άρα, λοιπόν, γνωρίζετε ότι είναι κατατεθειμένο σε επιτροπή το σχέδιο νόμου, με το οποίο καταργείται και αυτή η ειδική γραμματεία, στην οποία αναφέρθηκε ο κ. Καπερνάρος και αρκετές άλλες.
(Θόρυβος-Διαμαρτυρίες από την πτέρυγα των Ανεξάρτητων Ελλήνων και του ΣΥΡΙΖΑ-ΕΚΜ)","ΜΑΝΟΥΣΟΣ ΒΟΛΟΥΔΑΚΗΣ",68
"111403"," Σας παρακαλώ, κύριοι συνάδελφοι!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111404"," Στη δευτερολογία μου θα πω τα υπόλοιπα, κυρία Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"111405"," Ευχαριστούμε, κύριε Υπουργέ.
Ο κ. Μαυρουδής Βορίδης, Κοινοβουλευτικός Εκπρόσωπος της Νέας Δημοκρατίας, έχει το λόγο για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111406"," Ευχαριστώ πολύ, κυρία Πρόεδρε.
Θα ήθελα να ξεκινήσω με μία ευχαριστία προς τη συνάδελφο κ. Παπακώστα για ένα ενημερωτικό σημείωμα, το οποίο θα χρησιμοποιήσω και το οποίο νομίζω ότι περιέχει ορισμένα ενδιαφέροντα στοιχεία, τα οποία είμαι βέβαιος ότι θα τα εκτιμήσουν και οι κύριοι συνάδελφοι.
Το πρώτο το οποίο θα ήθελα να πω, είναι ότι εγώ κατ’ αρχάς χαιρετίζω την αγωνία για περιστολή των δημοσίων δαπανών. Το χαιρετίζω αυτό και θέλω να ελπίζω ότι θα συνεχίσετε σ’ αυτόν τον καλό δρόμο στο επόμενο χρονικό διάστημα, γιατί θα έχουμε πολύ ενδιαφέρουσες προκλήσεις στο ζήτημα…
(Θόρυβος-Διαμαρτυρίες)","ΜΑΥΡΟΥΔΗΣ ΒΟΡΙΔΗΣ",69
"111407"," Εσείς κυβερνάτε, κύριε συνάδελφε!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111408"," Κύριοι συνάδελφοι, σας παρακαλώ! Δεν κάνουμε διάλογο μεταξύ μας! Έχουμε το χρόνο μας όλοι και έχουμε και δευτερολογίες, για να είμαστε εντάξει! Μη διακόπτετε, σας παρακαλώ πολύ!
Κύριε Βορίδη, συνεχίστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111409"," Εμείς, λοιπόν, ως Κοινοβουλευτική Ομάδα της Νέας Δημοκρατίας, προφανώς περιμένουμε τις νομοθετικές πρωτοβουλίες της Κυβέρνησης, τις οποίες δηλώνουμε εκ των προτέρων ότι θα στηρίξουμε, σε ό,τι αφορά την περιστολή των δημοσίων δαπανών.
Από εκεί και πέρα, είναι σαφές ότι όλες οι πτέρυγες της Βουλής έχουν τη δική τους ευθύνη, έτσι δεν είναι; Όλες αξιολογούνται γι’ αυτά που λένε και γι’ αυτά τα οποία θα πράξουν, όταν έρθουν εκείνες οι κρίσιμες στιγμές. Σ’ αυτό, λοιπόν, χαίρομαι και ελπίζω έτσι να παραμείνουν τα πράγματα και να είμαστε όλοι μαζί.
Δεν άκουσα, όμως, μία καλή κουβέντα, κυρία Πρόεδρε, και μία αναγνώριση σ’ αυτήν την κατεύθυνση της περιστολής των δημοσίων δαπανών για εκείνη τη σημαντική, κατά τη γνώμη μου, συμβολική, σημειολογική, αλλά και δημοσιονομικά ορθή πρωτοβουλία της Κυβέρνησης, με την οποία ο Πρωθυπουργός, τα μέλη του Υπουργικού Συμβουλίου, οι Γενικοί Γραμματείς, ο Αρχηγός της Αξιωματικής Αντιπολίτευσης, ο Πρόεδρος της Βουλής, μειώνουν τις αποδοχές τους και έτσι έχουμε μία εξοικονόμηση των 10 εκατομμυρίων ευρώ.
Νομίζω ότι για την πληρότητα του λόγου θα έπρεπε να γίνει μία τέτοιου είδους αναφορά, ώστε να εμπεδώνουμε το αίσθημα της ακεραιότητας προς πάσα κατεύθυνση και όχι να υπάρχουν μονομέρειες.","ΜΑΥΡΟΥΔΗΣ ΒΟΡΙΔΗΣ",69
"111410"," Κοίτα ποιος μιλάει!","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111411"," Έχετε να πείτε κάτι για μένα, κυρία συνάδελφε;","ΜΑΥΡΟΥΔΗΣ ΒΟΡΙΔΗΣ",69
"111412"," Σας παρακαλώ! Κυρία Γιαταγάνα, όχι σχόλια επί προσωπικού!
Κύριε Βορίδη, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111413"," Περαιτέρω, ως προς το ζήτημα το οποίο ετέθη, θα ήθελα να δώσω μερικά στοιχεία. Στις 10 Αυγούστου, λοιπόν, καταργήθηκαν δέκα ειδικές γραμματείες. Καταργήθηκε στο Υπουργείο Οικονομικών η Ειδική Γραμματεία Δημοσίων Επιχειρήσεων και Οργανισμών, στο Υπουργείο Διοικητικής Μεταρρύθμισης και Ηλεκτρονικής Διακυβέρνησης η Ειδική Γραμματεία Διοικητικής Μεταρρύθμισης, στο Υπουργείο Ανάπτυξης η Ειδική Γραμματεία Ψηφιακών Σχεδιασμών, η Ειδική Γραμματεία για την Ανταγωνιστικότητα, η Ειδική Γραμματεία Εποπτείας της Αγοράς, η Ειδική Γραμματεία ΕΣΠ, στο Υπουργείο Παιδείας η Ειδική Γραμματεία Ανώτατης Εκπαίδευσης και η Ειδική Γραμματεία Διατροφής και Άθλησης, στο Υπουργείο Περιβάλλοντος η Ειδική Γραμματεία Ενεργειακής Πολιτικής και στο Υπουργείο Δικαιοσύνης η Ειδική Γραμματεία Σωφρονιστικής Πολιτικής και Ιατροδικαστικών Υπηρεσιών της χώρας.
Αυτό, κυρία Πρόεδρε, έχει γίνει σε δύο μήνες. Αυτό αφορά την αξιοπιστία της Κυβέρνησης. Η δέσμευση της Κυβέρνησης, η προεκλογική της τοποθέτηση, αφορούσε τις ειδικές γραμματείες. Από εκεί και πέρα, υπάρχει μία γενικότερη τοποθέτηση που αφορά την αναδιοργάνωση του κράτους, στην οποία αναφέρθηκε ο κύριος Υπουργός. 
Όμως, κυρία Πρόεδρε, από τη μικρή, ελάχιστη, κυβερνητική μου θητεία, εγώ βρήκα εξαιρετικά χρήσιμους και απαραίτητους τους γενικούς γραμματείς με τους οποίους συνεργαζόμουν. Και ήταν γενικοί γραμματείς –οφείλω να το πω αυτό- του ΠΑΣΟΚ! Αυτό το λέω για το «κομματικό κράτος» εγώ ως Υπουργός τότε του ΛΑΟΣ κατ’ αρχήν! Κι όμως, η συνεργασία μου μ’ αυτούς τους γενικούς γραμματείς ήταν εξαιρετικά χρήσιμη, εξαιρετικά σημαντική, εξαιρετικά δημιουργική και απαραίτητη.
Οι Ανεξάρτητοι Έλληνες νομίζω έχουν τη χαρά στους κόλπους τους να έχουν στελέχη τα οποία διετέλεσαν Υπουργοί. 
Ήθελα να ρωτήσω, η εμπειρία των στελεχών αυτών σε κυβερνητικό επίπεδο, κυρία Πρόεδρε, ήταν ότι ήταν άχρηστοι οι γενικοί γραμματείς με τους οποίους συνεργάζονταν τότε ως Υπουργοί; Και αν ναι, γιατί δεν ζήτησαν την απομάκρυνσή τους; Ή τη ζήτησαν; Διότι τότε πρέπει να ελέγξουμε ο καθένας μας τις εμπειρίες μας από τη λειτουργία του διοικητικού μηχανισμού. 
Εμένα η δική μου εμπειρία ήταν ότι οι γενικοί γραμματείς ήταν εξαιρετικά χρήσιμοι, χρήσιμοι για την εφαρμογή συγκεκριμένης πολιτικής.
 Προφανώς, κυρία Πρόεδρε -για να τελειώσουμε και με την τρίτη κατηγορία, για το περίφημο θέμα των ημετέρων- οι γενικοί γραμματείς είναι πολιτικά πρόσωπα και προφανώς οι γενικοί γραμματείς καλούνται να εφαρμόσουν πολιτικές και προφανώς οι γενικοί γραμματείς δεν αποτελούν κορμό της γραφειοκρατίας, της διοικητικής δομής με την έννοια ότι είναι γενικοί διευθυντές και διευθυντές. Δεν είναι το ίδιο. Είναι όργανα ασκήσεως κυβερνητικής πολιτικής. 
Μήπως έχει κανείς την άποψη ότι πρέπει αυτοί να προσλαμβάνονται μέσω ΑΣΕΠ; Για να συνεννοηθούμε εδώ. Προφανώς είναι πολιτικά πρόσωπα, προφανώς είναι επιλογές της Κυβέρνησης. Το σημαντικό ερώτημα κι εκεί που θα κριθούμε απέναντι στον ελληνικό λαό, κυρία Πρόεδρε, δεν είναι αν υπήρξαν τοποθετήσεις γενικών γραμματέων, που προφανώς εκφράζουν κυβερνητικές πολιτικές και προφανώς είναι πολιτικά πρόσωπα, αλλά το ερώτημα είναι αν αυτοί είναι άξιοι άνθρωποι να εφαρμόσουν αυτές τις πολιτικές –και δεν άκουσα κάτι μεμπτό για την αξιοσύνη τους, δεν άκουσα μία τέτοια κριτική- και αν τελικώς –γιατί αυτό είναι το ζητούμενο- αυτές οι όποιες κυβερνητικές πολιτικές θα φέρνουν ένα συγκεκριμένο αποτέλεσμα. Εκεί είναι που θα κριθούν αυτά.
Άρα, λοιπόν, να επικεντρωθούμε στο μείζον. Εγώ κρατώ ξανά από την επερώτηση την αγωνία των Ανεξάρτητων Ελλήνων για τη μείωση του λειτουργικού κόστους του κράτους και για την εν γένει μείωση του κράτους. Χαιρετίζω μία τέτοια στάση, θα τη βρούμε μπροστά μας. Ελπίζω ότι θα συμφωνήσουμε, όταν θα γίνουν τέτοιου είδους μεγάλες δημοσιονομικές παρεμβάσεις στο άμεσο μέλλον. Από εκεί και πέρα εκείνο που είναι σημαντικό, είναι να ελέγξουμε ότι η Δημόσια Διοίκηση λειτουργεί και εφαρμόζει αποτελεσματικά πολιτικές. Εκεί θα κριθούμε όλοι, εκεί θα κριθεί η Κυβέρνηση.
Ευχαριστώ, κυρία Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"111414"," Εμείς ευχαριστούμε, κύριε Βορίδη. 
Το λόγο έχει ο κ. Αλέξιος Μητρόπουλος, Κοινοβουλευτικός Εκπρόσωπος του ΣΥΡΙΖΑ - Ενωτικό Κοινωνικό Μέτωπο, για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111415"," Γιατί έξι λεπτά, κυρία Πρόεδρε;","ΑΛΕΞΙΟΣ ΜΗΤΡΟΠΟΥΛΟΣ",319
"111416"," Ο Κανονισμός το λέει. Θα σας δώσω επτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111417"," Κυρία Πρόεδρε, από το ύφος που απήντησε και ενεκάλεσε ο αξιότιμος κύριος Υπουργός τους επερωτώντες συναδέλφους των Ανεξαρτήτων Ελλήνων και δυστυχέστατα κι από το ύφος του αξιοτίμου κ. Βορίδη συνήγαγα –εύχομαι να μην είναι αυθαίρετο το συμπέρασμά μου- ότι δεν έχετε διαβάσει το ν. 4046 για τους στόχους της αξιολόγησης των συγχωνεύσεων και της εφεδρείας. 
Θα τους υπενθυμίσω σε εσάς και τον κ. Βορίδη. Σελίδα 699 του ν.4046: «Η αξιολόγηση της Δημόσιας Διοίκησης –παρακαλώ τον κ. Βορίδη να με παρακολουθήσει- και τα σχέδια για το κλείσιμο, τη συγχώνευση ή τη συρρίκνωση φορέων της γενικής κυβέρνησης θα μας βοηθήσει να προσδιορίσουμε τους υπεραρίθμους δημοσίους υπαλλήλους». Που πάνε οι υψηλοί στόχοι για την αξιολόγηση; Λέει ο κ. Μαριάς που έχει ξετινάξει το μνημόνιο ότι δεν κατάλαβε τον υψηλό στόχο της αξιολόγησης σας. Στοχεύει μόνο στο ξεπάτωμα του δημοσίου. 
Κι επειδή έχετε βάλει κι άλλο στόχο -θα ήθελα την προσοχή σας, αγαπητέ κύριε Βορίδη- ομολογείτε στην τρόικα στη σελίδα 698 του ν.4046 και ορκίζεστε «παραμένουμε πιστοί στη δέσμευσή μας να μειώσουμε την απασχόληση στη γενική κυβέρνηση κατά εκατόν πενήντα χιλιάδες». 
Κι έμαθα ότι εξανέστη ο ίδιος ο ίδιος ο Υπουργός σας, όταν απαντώντας σε δική μου ερώτηση προχθές, 2 Αυγούστου του 2012, βρήκε τους δημοσίους υπαλλήλους πεντακόσιες εβδομήντα τέσσερις χιλιάδες, που δεν υπάρχει στον πλανήτη χώρα, πληθυσμός δέκα και μισού εκατομμυρίου που να έχει τόσους λίγους δημοσίους υπαλλήλους.
Σας δίνω την απάντηση και προς εσάς και προς τον κ. Βορίδη, γιατί κάτι ψελλίσατε για υπεραρίθμους για λειτουργικό κ.λπ.. Ελάτε να το διαβάσετε, σας παρακαλώ. 
Σας δίνω πρόσφατη έκθεση του ΟΟΣΑ, που από το 1982 μέχρι προ μνημονίου η Ελλάδα κατατάσσεται τελευταία σε αριθμό δημοσίων υπαλλήλων μαζί με τη Γερμανία. Ενώ, λοιπόν, η Σουηδία έχει το 30% του πληθυσμού της δημόσιους υπαλλήλους, η Ελλάδα με τη Γερμανία είναι στο 10% και εσείς έχετε βάλει στόχο να μειώσετε περαιτέρω το δημόσιο, να «ξεπατώσετε» το κράτος για να μην μπορούν να εξυπηρετούνται οι πολίτες μας. 
Κυρία Πρόεδρε, κυρίες και κύριοι, η δημόσια διοίκηση στην πατρίδα μας ήταν και εξακολουθεί να είναι η ουρά του πολιτικού συστήματος. Αναπαράγεται μέσω αυτής και της μεταγγίζει τις δικές του μειονεξίες. Πολλές φορές, για να επιτευχθεί αυτή η αναπαραγωγή χρησιμοποιούνται διάφορες θεμιτές, αλλά και αθέμιτες μέθοδοι. Πράξη επανεκκίνησης του δημόσιου τομέα από το εκάστοτε κυβερνητικό κόμμα ή κόμματα είναι η τοποθέτηση γενικών ή ειδικών γραμματέων. 
Αυτά τα πολιτικά στελέχη, κυρίες και κύριοι συνάδελφοι, που προέρχονται από τη μήτρα του κόμματος, που είναι η κομματική αριστοκρατία, συνεπικουρούμενα και από τους ειδικούς συμβούλους αναδιαμορφώνουν την ιεραρχία της δημόσιας διοίκησης με την κομβική θέση που κατέχουν στον κρατικό μηχανισμό. 
Δυστυχώς, παρά τις αξιόλογες προσπάθειες εγρήγορων και φωτισμένων πολιτικών κατά το παρελθόν, δεν οικοδομήσαμε μία ανεξάρτητη και αξιοκρατική δημόσια διοίκηση που θα λειτουργεί κατά συνεχή και αποτελεσματικό τρόπο, ανεξάρτητα των πολιτικών της προϊσταμένων. 
Η οργάνωση του κράτους και του δημόσιου τομέα γενικότερα με τις βέλτιστες μεθόδους και τους αρίστους λειτουργούς, ώστε να παράγουν αγαθά και υπηρεσίες προσιτά σε όλους τους πολίτες και να αποτελούν το αναπτυξιακό συγκριτικό πλεονέκτημα της πατρίδας είναι ακόμα το ζητούμενο.
Κυρίες και κύριοι Βουλευτές, το μοντέλο διοίκησης και διοχέτευσης του κυβερνητικού προγράμματος στη δημόσια διοίκηση μέσω των γενικών και ειδικών γραμματέων έχει αποτύχει. Απέτυχε, όχι μόνο γιατί εξυπηρετεί την άλωση του κράτους από το κυρίαρχο πολιτικό σύστημα, αλλά και επειδή δεν έχουμε ακόμα αποφασίσει τι κράτος θέλουμε, πόσο κράτος θέλουμε και ποιες ανάγκες της κοινωνίας και των πολιτών θα καλύπτονται από τον ευρύτερο δημόσιο τομέα. 
Το πολιτικό προσωπικό που οδήγησε τη χώρα στο μνημόνιο της χρεωκοπίας βρίσκεται σε μεγάλη σύγχυση πάνω σ’ αυτό το κυρίαρχο ζήτημα, ακόμα και σήμερα που αυτό αποδεικνύεται με αδιάσειστα στοιχεία, όπως έχω την τιμή να καταθέσω. 
Ενώ έχουμε από ετών αποδείξει ότι είμαστε η χώρα που διαθέτει έναν από τους μικρότερους αριθμούς δημοσίων υπαλλήλων και λειτουργών στις χώρες της ΟΝΕ, συμπεριλαμβανομένων των στρατιωτικών, των δικαστικών, των αστυνομικών κ.λπ. σε σχέση με το μέγεθός μας και τον ενεργό πληθυσμό, εντούτοις πολλοί ακόμα επιμένουν στην πολιτική της συρρίκνωσής τους, όπως προδιαγράφει το πρόγραμμα των δανειστών. Και παρά το ότι διαθέτουμε πολλά νησιά, ορεινούς όγκους και πολλές κοινότητες αποδήμων, όπου με δημόσιους λειτουργούς πρέπει να παρέχονται τα στοιχειώδη καθημερινά αγαθά και υπηρεσίες και για λόγους υψίστης εθνικής και κοινωνικής μας συνέχειας, σήμερα που βρισκόμαστε στο μνημόνιο των δανειστών, ακρωτηριάζουμε το δημόσιο, όπως υπαγορεύουν οι αδιαφανείς εκθέσεις και προθέσεις των εμπλεκομένων φορέων και οργανισμών. 
Σε κανέναν δεν έχουν κοινοποιηθεί οι περίφημες εκθέσεις του ΟΟΣΑ, των άλλων οργανισμών και της Μονάδας Κρούσης για το σχέδιο δημόσιας διοίκησης που θέλουν να εφαρμόσουν. Όλοι πλειοδοτούν στους ακρωτηριασμούς του κρατικού μορφώματος, επειδή το επιβάλλει η αναχρονιστική και αντικοινωνική νεοφιλελεύθερη ιδεολογία του μνημονίου. Ούτε σ’ αυτόν τον τομέα, κυρίες και κύριοι συνάδελφοι, κατορθώσαμε να αντιτάξουμε το δικό μας εθνικό σχέδιο κρατικής ενδυνάμωσης και ανασυγκρότησης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε. 
Ακόμα και στις διαδικασίες απολύσεων των δημοσίων υπαλλήλων στα προγράμματα της επαίσχυντης εφεδρείας και του προσυνταξιοδοτικού καθεστώτος επικρατούν καθαρά δημοσιονομικοί υπολογισμοί. 
Πρώτα, κυρίες και κύριοι συνάδελφοι, καθορίζετε τι ποσό θα εξοικονομηθεί για να πάει στους δανειστές και ύστερα αρχίζουν οι περικοπές και οι ακρωτηριασμοί του κράτους. 
Αφού, λοιπόν, δεν έχουμε απαντήσει πώς θέλουμε να διαμορφώσουμε το κράτος ως το βέλτιστο δημιούργημα της πολιτικής κοινωνίας, δεν είναι δυνατόν να προσδιορίσουμε και των αριθμών των πολιτικών προϊσταμένων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα αναφερθώ και στο ζήτημα της επίκαιρης επερώτησης, κυρία Πρόεδρε και τελειώνω.
Ένα πρώτο βήμα, κυρίες και κύριοι συνάδελφοι, καλής θέλησης θα ήταν να μην προέρχονται, όσοι κι αν είναι, από το πολιτικό προσωπικό του κόμματος ή των κομμάτων εξουσίας.
Ένα δεύτερο αποτελεσματικό βήμα θα ήταν αν έπαυε αυτή η περίεργη όσμωση μεταξύ δημοσίου και ιδιωτικού τομέα, όπου τραπεζικά και επιχειρηματικά στελέχη αναλαμβάνουν κεντρικές θέσεις στη δημόσια διοίκηση και στις κοινωφελείς επιχειρήσεις και από τα μέσα προετοιμάζουν την παράδοση των κοινωνικών αγαθών στα ιδιωτικά συμφέροντα.
Και τρίτον, μία χειρονομία καλής θέλησης θα ήταν ενδεχομένως η κατάργηση των γενικών ή ειδικών γραμματειών που μπορούν να καλυφθούν ως προς τα λειτουργικά τους καθήκοντα από υψηλόβαθμα στελέχη της δημόσιας διοίκησης, διευθυντές ή γενικούς διευθυντές, που συνήθως έχουν περισσότερα ουσιαστικά και τυπικά προσόντα από το επελαύνον πολιτικό προσωπικό.","ΑΛΕΞΙΟΣ ΜΗΤΡΟΠΟΥΛΟΣ",319
"111418"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111419"," Εν πάση περιπτώσει –και τελειώνω- για να μην «χάσουμε το δάσος κρυπτόμενοι πίσω από το δέντρο», θα πρέπει επιτέλους να ομολογήσουμε όλοι ότι όπου εφαρμόστηκε πρόγραμμα των δανειστών με τη συμμετοχή του ΔΝΤ οι ακρωτηριασμοί του κράτους ήταν αυθαίρετοι, η αιμορραγία του από άξιους δημοσίους λειτουργούς συνεχής και η αποσαφήνισή του από κάθε αντικειμενικό, διαφανές, πρωτοποριακό, συμμετοχικό, περιεκτικό στοιχείο ήταν όρος επιβολής και μόνο του προγράμματος.","ΑΛΕΞΙΟΣ ΜΗΤΡΟΠΟΥΛΟΣ",319
"111420"," Κύριε συνάδελφε, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111421"," Στο τέλος του προγράμματος δεν έμενε τίποτα άλλο πάρα ένα κράτος ερείπιο, ένα κράτος rogue, ένα κράτος παρίας, που αδυνατούσε να ανταποκριθεί στις στοιχειώδεις ανάγκες των πολιτών.
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Ευχαριστώ πολύ.","ΑΛΕΞΙΟΣ ΜΗΤΡΟΠΟΥΛΟΣ",319
"111422"," Ευχαριστούμε, κύριε Μητρόπουλε.
Η Κοινοβουλευτική Εκπρόσωπος του ΠΑΣΟΚ κ. Εύη Χριστοφιλοπούλου έχει το λόγο.
Ορίστε, κυρία Χριστοφιλοπούλου, έχετε το λόγο για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111423"," Κυρία Πρόεδρε, σας ευχαριστώ πολύ.
Κύριε Υπουργέ, ξεκινώ λέγοντας ότι η σημερινή επερώτηση από πλευράς των Ανεξαρτήτων Ελλήνων δίνει πράγματι την ευκαιρία, όπως κι εσείς και πολλοί άλλοι συνάδελφοι είπατε, πριν την κατάθεση του νομοσχεδίου που αναδιοργανώνει τη δομή του κράτους που θα φέρετε –άκουσα και τον κ. Μανιτάκη στις προγραμματικές δηλώσεις- να συζητήσουμε επί της ουσίας.
Πράγματι, δύο είναι οι μεγάλες συνιστώσες: Τη μία ανέφερε ήδη ο συνάδελφός μου ο κ. Βορίδης από την πλευρά της Νέας Δημοκρατίας, που είναι η περιστολή των δημοσίων δαπανών. Δεν είναι όμως, αυτή η κυρίαρχη. Η κυρίαρχη είναι το να υπάρχει ένα κράτος λειτουργικό -και νομίζω το είπατε κι εσείς και θα συμφωνήσουμε όλες οι πτέρυγες της Βουλής σε αυτό- στην υπηρεσία των πολιτών. 
Αυτό το κράτος έχει δύο παθογένειες και πρέπει να το ομολογήσουμε αυτό: Τη μία, η οποία ήταν ο κομματισμός την ακούσαμε κατά κόρον και την άλλη την υπαινίχθηκε και η κ. Γιαταγάνα και πολλοί από τους συναδέλφους, παρ’ ό,τι δεν συμφωνώ ούτε με πολλές από τις καταγγελίες ούτε με το ύφος.
Αλλά πάμε στην ουσία. Και ποια είναι η ουσία; Πράγματι είχαμε, όχι μόνο πολλούς Υπουργούς ή Υφυπουργούς, αλλά και πολλούς γενικούς γραμματείς και πολλές διευθύνσεις και πολλά τμήματα και πολλές γενικές διευθύνσεις. Πράγματι, λοιπόν, υπήρχε μια τάση διαχρονική, η οποία αυξήθηκε στη μεταπολίτευση του ελληνικού διοικητικού συστήματος και την οποία βοήθησε το πολιτικό σύστημα, που ήταν να έχουμε πλατιές πυραμίδες με πολλούς, πολλούς προϊσταμένους, από πάνω στην ιεραρχία, μέχρι κάτω στα τμήματα.
Κύριε Υπουργέ, ξεκίνησε μία προσπάθεια. Και χαίρομαι που ο κ. Μητρόπουλος αναφέρθηκε στο ότι υπήρχαν προσπάθειες κατά καιρούς αξιόλογες, που πολλές απ’ αυτές όμως, δεν ευοδώθηκαν. Κάποιες απ’ αυτές αξίζει να τις αναφέρουμε για να συνεχίσουν. 
Θέλω να καταθέσω στα Πρακτικά έναν πίνακα, αφού πρώτα σας αναφέρω κάτι που ο κύριος Υπουργός πρέπει να το ξέρει. Τι πρέπει να γίνει παράλληλα με τη διαδικασία της αξιολόγησης; Γιατί εγώ θεωρώ ότι η αξιολόγηση είναι και επί της ουσίας: ποιες είναι εκείνες οι ουσιαστικές λειτουργίες που πρέπει να συνεχίσουν και να γίνουν πιο καλές, πιο κοντά στον πολίτη και πιο αποτελεσματικές και ποιες όντως πρέπει να περισταλούν και να μικρύνουν; Γιατί εμείς δεν είμαστε υπέρ ενός μικρού γενικώς κράτους, κύριε Υπουργέ. Η Κοινοβουλευτική Ομάδα του ΠΑΣΟΚ πιστεύει ότι υπάρχουν, όμως, τμήματα που έχουμε υπεραρίθμους δημοσίους υπαλλήλους και άλλα που έχουμε κενά και υπάρχει ανισοκατανομή.
Αυτή, λοιπόν, η διαδικασία της αξιολόγησης, την οποία ξεκινήσαμε και την οποία συνεχίζετε, ακολουθήθηκε παράλληλα από μία πρώτη προσπάθεια περιστολής του αριθμού των γενικών γραμματειών, των ειδικών γραμματειών, των γενικών διευθύνσεων, των διευθύνσεων για οκτώ Υπουργεία και τέσσερις οργανισμούς.
Υπάρχει εδώ ο πίνακας –και θα τον καταθέσω για τα Πρακτικά- καθώς και το νομοσχέδιο το οποίο στο προηγούμενο Υπουργικό Συμβούλιο συζητήθηκε. Ο κ. Βορίδης ίσως το θυμάται και όσοι από τους παρισταμένους συναδέλφους ήταν μέλη τότε του Υπουργικού Συμβουλίου. Όμως, ο σημερινός Πρωθυπουργός είχε πει τότε ότι η Κυβέρνηση αυτή δεν πρέπει να προχωρήσει.
(Στο σημείο αυτό η Βουλευτής κ. Παρασκευή Χριστοφιλοπούλου καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Πιστεύω και ελπίζω ότι αποτελεί τη βάση του νομοσχεδίου που θα μας φέρετε. Είναι κρίμα όλη αυτή η δουλειά να πάει χαμένη. 
Να αναφέρω σε απλά νούμερα ότι εκείνο το νομοσχέδιο είχε ως στόχο να καταργηθεί το 50%, αρχίζοντας από τους γενικούς γραμματείς και καταλήγοντας στους διευθυντές. Έφτασε τελικά το 39%. Μπορείτε μετά να μας πείτε εάν είναι στην πρόθεσή σας να καταθέσετε αυτό το νομοσχέδιο γρήγορα. 
Το κράτος μπορεί να περισταλεί σε ό,τι αφορά τα έξοδα των πολλών διευθυντικών στελεχών. Πρέπει να γίνει πιο ουσιαστικό, πιο αποτελεσματικό και λιγότερο κομματικό. Πώς θα γίνει αυτό; 
Ένας σημαντικός θεσμός ήταν και η «ΔΙΑΥΓΕΙΑ» και εξακολουθεί να είναι. Κάθε απόφαση Υπουργού, γενικού γραμματέα, δημάρχου βγαίνει στο διαδίκτυο. Αναφέρθηκε εδώ ότι πρέπει να ξέρουμε πού πηγαίνουν τα χρήματα. Κάθε απόφαση που αφορά δαπάνη ανεβαίνει στο διαδίκτυο, για να μπορούν όλοι οι Έλληνες πολίτες να ξέρουν κάθε μέρα, κάθε στιγμή τι υπογράφεται, τι υπογράφει ο Υπουργός, τι υπογράφει ο γενικός γραμματέας, ποια ποσά δαπανώνται και για ποιους σκοπούς δαπανώνται. Αυτό είναι ένα πολύ μεγάλο βήμα προς την κατεύθυνση της διαφάνειας. Και διαφάνεια σημαίνει δυνατότητα ελέγχου.
Αυτό, λοιπόν, ήταν ένα βήμα ουσιαστικό. Είναι ένα βήμα που πρέπει να κρατήσουμε και να το κάνουμε αποτελεσματικότερο. Εδώ, όμως, διίστανται οι απόψεις για το τι είδους στελέχωση θέλουμε στο κράτος. Δεν θέλουμε γενικούς γραμματείς; Θα συμφωνήσω πως οι γενικοί γραμματείς είναι άξια –και πρέπει να είναι- στελέχη. Έγινε μια προσπάθεια με το open government. Είχε προβλήματα. Ήταν μια πρώτη προσπάθεια. Θεωρώ ότι μπορεί να γίνει καλύτερο το σύστημα. Μπορεί να περνάει και από τη Βουλή ακόμα, αν θέλετε. Μπορεί να συζητήσουμε για θητείες. Μπορούμε να συμφωνήσουμε στο πώς να είναι το ανώτατο επίπεδο του κράτους. 
Εγώ θεωρώ ότι οι γενικοί γραμματείς είναι το δεξί χέρι του Υπουργού. Να μειώσουμε τους Υπουργούς, να μειώσουμε και τους γενικούς γραμματείς. Γενικώς το κράτος πρέπει να γίνει λειτουργικότερο. Αλλά το θέμα δεν είναι «πονάει κεφάλι, κόβει κεφάλι». Δεν μας φταίνε οι γενικοί γραμματείς. Μας φταίει όλη η δομή όπως είπα πριν, όπως είναι και όπως λειτουργεί. Και εκεί πρέπει να δούμε πού θα βάλουμε τις τομές. Έπρεπε να είχαμε προχωρήσει διαχρονικά –και εδώ είναι και ένα στοιχείο αυτοκριτικής- πιο γρήγορα προς αυτόν τον εξορθολογισμό του κράτους, προς την κατάργηση δημοσίων υπηρεσιών που δεν χρειάζονται, προς την ουσιαστική και λειτουργική συγχώνευση φορέων.
Η προηγούμενη κυβέρνηση έκανε μια σειρά από συγχωνεύσεις φορέων και το ξέρετε. Δεν επαρκεί όμως. Το θέμα δεν είναι να κόψουμε φορείς, υπηρεσίες και οργανισμούς. Το θέμα είναι ποιους φορείς θα κόψουμε και πού θα δώσουμε έμφαση, πού θα κάνουμε το κράτος πιο δυνατό και πιο λειτουργικό.
Από ό,τι κατάλαβα, το νομοσχέδιο που αφορούσε τα οχτώ Υπουργεία και τις τέσσερις δημόσιες υπηρεσίες, είχε μια πρώτη γκάμα Υπουργείων και έκανε μια πρώτη προσέγγιση. Εσείς, κύριε Υπουργέ, μας είπατε ότι θέλετε να το κρατήσετε, να το δείτε και να φέρετε κάτι ευρύτερο. Όμως, πρέπει να έρθει γρήγορα. 
Εγώ δεν θα συνηγορήσω με την αποσπασματικότητα να αποκεφαλίσουμε όλες τις ειδικές γραμματείες. Συμφωνώ ότι δεν μπορείς να έχει και ειδικό γραμματέα και γενικό διευθυντή. Αυτό είναι πολυτέλεια. Πρέπει να δούμε, λοιπόν, ποιες είναι εκείνες οι ειδικές γραμματείες, όπως το ΣΔΟΕ που πρέπει να διατηρηθούν, αλλά και ποιες είναι εκείνες οι γενικές γραμματείες –γιατί είναι πολλές- που πρέπει να περικοπούν.
Νομίζω ότι θα έχουμε πολλή και καλή συζήτηση γι’ αυτό. Καλό είναι αυτή η συζήτηση να γίνει όπως γίνονται όλες οι συζητήσεις στο Κοινοβούλιο, με σεβασμό στους θεσμούς, στη δημοκρατία και στη διαφορετικότητα των απόψεων. 
Ευχαριστώ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"111424"," Ευχαριστούμε, κυρία Χριστοφιλοπούλου.
Το λόγο έχει ο Κοινοβουλευτικός Εκπρόσωπος του Λαϊκού Συνδέσμου Χρυσή Αυγή κ. Χρήστος Παππάς για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111425"," Κυρία Πρόεδρε, η ελληνική πολιτεία έχει διαχρονικά αποδείξει την ικανότητά της να επινοεί βαρύγδουπους τίτλους και ηχηρές ονομασίες πίσω από τις οποίες κρύβεται το απόλυτο τίποτα. 
Παλαιότερα, οι ονομασίες αυτές αποσκοπούσαν στον εντυπωσιασμό των ψηφοφόρων. Και αυτό εγένετο για μεγάλο διάστημα κατά τη Μεταπολίτευση. 
Από την εποχή, όμως, της πρωθυπουργίας Σημίτη και μετά, η τακτική αυτή μεταβλήθηκε. Έγινε πιο ύπουλη. Εφαρμόστηκε η λογική της βιτρίνας και καταβλήθηκε προσπάθεια, ώστε οι ονομασίες των φορέων του δημοσίου να δίνουν προς τα έξω την εικόνα ότι εδώ υπάρχει ένα εκσυγχρονιστικό, τεχνοκρατικό κράτος, το οποίο δεν γνωρίζει πρόσωπα και δεν έχει συμπάθειες. 
Στην πραγματικότητα, το μοντέλο Σημίτη –το οποίο κυριαρχεί και μέχρι σήμερα- κρύβει μέσα του μία μέγιστη δυσλειτουργία και αντιπαραγωγικότητα στο δημόσιο τομέα, συνδυασμένη με παρατυπίες, με καταχρήσεις, με σκάνδαλα τέτοιου μεγέθους και πολυπλοκότητας, ώστε αυτά να παραμένουν για τους περισσότερους πολίτες ανεξιχνίαστα.
Κυρία Πρόεδρε, εάν το κράτος δεν μάθει να τιμά τους λειτουργούς του, παρέχοντάς τους την απαιτούμενη ελευθερία δράσης και τα απαραίτητα υλικοτεχνικά μέσα για την επιτέλεση της αποστολής τους κι αν το κράτος δεν εμφυσήσει στους λειτουργούς του τη νοοτροπία ότι εργάζονται για την πατρίδα και το έθνος, τότε η Ελλάδα, από πλευράς δημοσιονομικής λειτουργίας, θα παραμείνει μία παρασιτική οντότητα που θα κρατιέται ζωντανή χάρη στις ποικίλες εξαρτήσεις της και χάρη σ’ ένα κακότεχνο έργο που συνδυάζει το σάπιο με το ακάθαρτο.
Ο Λαϊκός Σύνδεσμος - Χρυσή Αυγή πρεσβεύει ότι το κράτος δεν πρέπει να αναγνωρίζει ούτε να ανέχεται τοπικούς φεουδάρχες που αγκυλώνουν ή παρακωλύουν τη λειτουργία του δημόσιου τομέα. Πιστεύει ότι το κράτος πρέπει να θέτει στόχους μακροπρόθεσμους και να τους επιδιώκει με σταθερότητα, οι οποίοι δεν θα διαταράσσονται από την εφήμερη εναλλαγή των κυβερνήσεων.
Κυρία Πρόεδρε, είναι γεγονός ότι ο θεσμός των γενικών και ειδικών γραμματέων έχει αποδώσει ελάχιστα, αν δεν έχει –θα προσθέσω εγώ- βλάψει. Ακούστηκε πάρα πολύ εδώ ότι αυτός ο θεσμός δεν προσφέρει. Εγώ θα προσθέσω ότι βλάπτει. Η επιλογή τους συνδυάζεται, κατά κύριο λόγο, με την κομματική τους ταυτότητα, με την προσωπική σχέση με Υπουργούς, με τον Πρωθυπουργό και η θητεία τους, τις περισσότερες φορές και στις περισσότερες περιπτώσεις, είναι βραχύβια εκ των πραγμάτων, όπως βραχύβιες είναι οι κυβερνήσεις.
Δεν συνοδεύεται, λοιπόν, αυτή η τοποθέτησή τους από έναν μακρόπνοο σχεδιασμό.
Συνεπώς, θεωρούμε ότι η διατήρηση αυτού του θεσμού, εν μέσω δραστικών περικοπών σε άλλους τομείς των δημοσίων δαπανών, είναι προκλητική και η κατάργησή τους για εμάς είναι επιβεβλημένη.
Το κράτος, εάν θέλει να προκόψει και να αναπτυχθεί προς όφελος του έθνους και του λαού, θα πρέπει να ασχοληθεί σοβαρά με το θέμα της φυγής δεκάδων χιλιάδων αρίστων Ελλήνων επιστημόνων στο εξωτερικό. Οι περισσότεροι από αυτούς –όλοι γνωρίζουμε- δεν γυρίζουν πίσω και αφιερώνουν την επιστημοσύνη τους, τις δυνάμεις τους, την ενεργητικότητά τους για την πρόοδο ξένων χωρών.
Φυσικά, όταν μιλάμε για επιτυχημένους Έλληνες του εξωτερικού δεν αναφερόμαστε σε διαφόρους τροφίμους στοών και λεσχών, οι οποίοι στέλνονται πίσω στη χώρα καταγωγής τους, προκειμένου να εκτελέσουν διατεταγμένη αποστολή ούτε αναφερόμαστε στους κομματικούς «ημετέρους», στους οποίους δόθηκε η δυνατότητα να αποκτήσουν ένα πλούσιο βιογραφικό στα σαράντα τους, στα πενήντα τους, στα εξήντα τους κι επιστρέφουν για να υπηρετήσουν τα συμφέροντα ενός κόμματος ή να υπηρετήσουν –χειρότερα- τα συμφέροντα μίας κλίκας σε μία ανώτερη δημόσια θέση.
Η Χρυσή Αυγή θα παράξει και στο χώρο αυτό, στο ελληνικό Κοινοβούλιο, έργο θετικό και εθνικό και θα αντιταχθεί μ’ όλες τις δυνάμεις στο σύγχρονο κρατικό τέρας, που οι δυνάμεις που το απαρτίζουν και το στελεχώνουν σήμερα -και εννοώ αυτήν την ανίερη συμμαχία κυβέρνησης και τρόικας- το έχουν τάξει στην υπηρεσία ξένων με το εθνικό συμφέρον παραγόντων.
Ευχαριστώ.","ΧΡΗΣΤΟΣ ΠΑΠΠΑΣ",418
"111426"," Και εμείς σας ευχαριστούμε, κύριε Παππά.
Το λόγο τώρα έχει ο Κοινοβουλευτικός Εκπρόσωπος της Δημοκρατικής Αριστεράς, κ Σπυρίδων Λυκούδης, για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111427"," Ευχαριστώ, κυρία Πρόεδρε.
Κυρίες και κύριοι συνάδελφοι, εξ αρχής θέλω να δηλώσω την πάγια θέση της Δημοκρατικής Αριστεράς για τη μείωση του αριθμού των γενικών γραμματέων και επίσης τη μείωση των ειδικών γραμματειών. Δεν αναφέρομαι, όμως, στη συλλήβδην κατάργησή τους, γιατί δεν την πιστεύουμε. Πιστεύουμε ότι υπάρχουν τομείς στους οποίους μπορεί να είναι όχι μόνο χρήσιμη, αλλά απολύτως αναγκαία μια γενική γραμματεία ή μια ειδική γραμματεία. Είναι όμως υπαρκτό πρόβλημα -το θέτουν με την επερώτησή τους οι συνάδελφοι των Ανεξαρτήτων Ελλήνων- η ύπαρξη πολλών γενικών και ειδικών γραμματειών και είναι υπαρκτό πρόβλημα, διότι δεν εντάσσονται στην επιτελική λειτουργία μιας κυβέρνησης ούτε υπηρετούν τη συνέχεια της διοίκησης.
Επιπροσθέτως, θα ήθελα να πω -και νομίζω εδώ όλοι συμφωνούμε- ότι κουβαλούν μια παράδοση θεσιθηρίας του ατελέσφορου κομματικού πελατειακού συστήματος που γνωρίσαμε και χρησιμοποιήθηκαν στο παρελθόν κατά κόρον προς εξυπηρέτηση πελατειακών ή κομματικών εξυπηρετήσεων. Είναι αλήθεια αυτό. 
Επιτρέψτε μου, όμως, να προσεγγίσω το ζήτημα που θέτουν οι φίλοι των Ανεξαρτήτων Ελλήνων, οι καλοί συνάδελφοι, από μια άλλη σκοπιά. Αν, κυρίες και κύριοι συνάδελφοι, δεν εντάξουμε αυτό το θέμα που θέτετε σ’ ένα ολοκληρωμένο πλαίσιο μεταρρυθμίσεων του πολιτικού μας συστήματος θα εμφανίζεται και θα παραμένει σαν ένα είδος λαϊκού αναγνώσματος μεταξύ μας για να προκαλούμε αντιπαραθέσεις ή να έχουμε διαφωνίες ή και συμφωνίες, αλλά εν πάση περιπτώσει για να αναπτύσσεται ένας διάλογος χωρίς διέξοδο. 
Τι εννοώ. Ας εξετάσουμε προσεκτικά όλο το σύστημα λειτουργίας του πολιτικού μας συστήματος. Δεν θα βρούμε δυσλειτουργίες στο επίπεδο των Υφυπουργών, στη λειτουργία τους εντός του κυβερνητικού συμβουλίου σε βάθος χρόνου; Δεν θα δούμε ότι και εκεί ανακύπτουν ζητήματα; 
Παρακαλώ, ας συνυπολογίσουμε ότι ως πολιτεία δεν έχουμε καταλήξει καν στη φυσιογνωμία των δομικών μονάδων του κυβερνητικού μας σχήματος, αυτού του σχήματος που χρειάζεται η χώρα. Αλλάζουμε διαρκώς ονόματα, τομείς ευθύνης, αρμοδιότητες στα Υπουργεία, συγχωνεύουμε, συστήνουμε, ξανασυγχωνεύουμε, ξανασυστήνουμε. Καίριοι τομείς στο πλαίσιο μιας αναπτυξιακής στρατηγικής, κυρία Πρόεδρε, όπως ο τουρισμός, οι μεταφορές, η ναυτιλία, βασικοί πυλώνες της ελληνικής οικονομίας δεν έχουν βρει ακόμα τη βάση τους, περιφέρονται κατά καιρούς, δεν έχουν χαρτοφυλάκιο. 
Αναρωτηθείτε μέρες που είναι και με τόσες καταστροφικές πυρκαγιές, γιατί τόσα χρόνια δεν έχουμε αποφασίσει τελεσίδικα σε ποιο Υπουργείο υπάγεται η δασική προστασία και η δασοπυρόσβεση. Και αυτή περιφέρεται, κύριοι συνάδελφοι. Όλες αυτές οι παλινωδίες κοστίζουν σε οικονομικό, πολιτικό και ανθρώπινο κεφάλαιο, κοστίζουν σε αδράνεια και χαμένο χρόνο. Και πού καταλήγουμε; Καταλήγουμε στην αναποτελεσματικότητα, στην αδράνεια και στην προχειρότητα για να πω τα πιο ανώδυνα.
Πείτε μου, παρακαλώ, μια κυβέρνηση σ’ όλη τη μεταπολιτευτική περίοδο που δεν καθήλωσε θέματα λόγω διελκυστίνδας μεταξύ Υπουργού και Υφυπουργών για την οριοθέτηση των αρμοδιοτήτων τους. Να έχουμε δίκιο, κύριοι συνάδελφοι σ’ αυτά που θέτουμε. Πείτε μου μια κυβέρνηση που δεν άλλαξε όνομα ή αρμοδιότητες σε Υπουργεία και δεν συνέστησε νέες θέσεις Υφυπουργών. 
Γιατί τα λέω όλα αυτά; Γιατί αυτό που χρειαζόμαστε, κυρίες και κύριοι συνάδελφοι, είναι κατά το δυνατόν, ευρύτερη συναίνεση, σχεδιασμό ενός επιτελικού και αποτελεσματικού κράτους, ενός τρόπου διακυβέρνησης που θα τερματίσει τους αυτοσχεδιασμούς των Πρωθυπουργικών γραφείων, τα παιχνίδια των ισορροπιών και του πελατειακού συστήματος και θα διασφαλίζει αξιοπιστία και συνέχεια στη διοίκηση. Δεν είναι λογικό, λοιπόν, να μπαίνουν στο στόχαστρο μόνο οι γραμματείες. Είναι συνολικότερο το πρόβλημα. 
Θέλω να αναφερθώ και σ’ ένα θέμα που δικαίως θέτει η επερώτηση των συναδέλφων των Ανεξαρτήτων Ελλήνων, το θέμα του κόστους των γραμματειών. Υπάρχει ζήτημα; Ασφαλώς και υπάρχει. Υπάρχει ζήτημα. Δεν είναι, όμως, σωστό να αντιλαμβανόμαστε αποσπασματικά και πρόχειρα το θέμα του κόστους, της διοίκησης και της διακυβέρνησης, διότι το κόστος των γραμματειών είναι μια πινελιά στον τεραστίων διαστάσεων πίνακα των εξόδων που γίνονται.
Αναλογιστείτε έναν Υπουργό, παραδείγματος χάρη, που δεν έχει ακόμη ιδέα, όταν αναλαμβάνει το Υπουργείο του, για τα θέματα του χαρτοφυλακίου του και χρειάζεται τρεις μήνες για να εκτιμήσει τη διάστασή τους, να θέσει προτεραιότητες σε καμμιά δεκαπενταριά συμβούλους για να του εισηγούνται, οι οποίοι σύμβουλοι -γνωστό είναι- αφού διαγκωνιστούν μεταξύ τους επί εξάμηνο για το ποιος θα είναι ο ευνοούμενος του Υπουργού, αφού ταξιδέψουν αρκετά από εδώ και από εκεί και αφού κάνουν τη δουλειά τους, επιτρέψτε μου να το πω, ακόμα πιο περίπλοκη για να τους χρειάζεται και ο επόμενος Υπουργός, εμφανίζεται ολόκληρο το πρόβλημα της διοίκησης με αυτό τον τρόπο. Αυτό κοστίζει λιγότερο και χρησιμεύει περισσότερο από μια γραμματεία; Όχι βέβαια.
Το αποτέλεσμα που παράγεται ή δεν παράγεται δεν είναι κριτήριο αξιολόγησης; Μόνο το ύψος της δαπάνης ενδιαφέρει; Το πώς αξιοποιείται ένα ποσό, το τι παράγεται από τη δαπάνη, είναι αμελητέα παράμετρος;
Κυρίες και κύριοι συνάδελφοι, δεν θα αναφερόμουν καθόλου στα θέματα που έχουν σχέση με το δικό μου κόμμα, τη Δημοκρατική Αριστερά, αλλά η κ. Χρυσοβελώνη αναφερόμενη στην εισήγησή της στα συνολικότερα θέματα αναφέρθηκε και στη Δημοκρατική Αριστερά και νομίζω με έναν άδικο τρόπο και πρόχειρο. Εμείς, υποδεικνύοντας πρόσωπα για τις θέσεις των γενικών και των ειδικών γραμματέων κάναμε μια πάρα πολύ μεγάλη προσπάθεια να διασφαλίσουμε την επάρκειά τους για αυτές τις θέσεις και νομίζουμε ότι το πετύχαμε. Νομίζω ότι είναι άδικη η αναφορά με τον ισοπεδωτικό τρόπο που έγινε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κλείνω, κυρία Πρόεδρε.
Εμείς πιστεύουμε ότι κύριος στόχος στο εσωτερικό μέτωπο είναι να κάνουν μια συνολική προσπάθεια όλες οι πτέρυγες της Βουλής, γιατί αν δεν στήσουμε το πολιτικό μας σύστημα σε άλλες βάσεις, νοοτροπίες και πολιτικές και τη διοίκηση που χρειάζεται η χώρα, αν δεν καταλήξουμε γρήγορα και συναινετικά στα εργαλεία που θα υπηρετήσουν τους εθνικούς στόχους σε μια σύγχρονη δομή χρηστής και αποτελεσματικής διακυβέρνησης, το μέλλον θα είναι χειρότερο από το παρελθόν.
Κυρίες και κύριοι συνάδελφοι, αυτό θα γίνει με ή χωρίς μνημόνια, με ή χωρίς δανεικά. Γιατί για μας στόχος στην παρούσα συγκυρία δεν είναι να αναδείξουμε τα λάθη της άλλης πλευράς. Είναι να περιγράψουμε το πρόβλημα και να προσπαθήσουμε να το λύσουμε και αυτό προϋποθέτει, κυρίες και κύριοι συνάδελφοι -και το λέμε με ειλικρίνεια- να κοιτάμε και να βλέπουμε την πραγματικότητα και όχι τη σκιά της.
Ευχαριστώ, κυρία Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"111428"," Ευχαριστώ, κύριε συνάδελφε.
Ολοκληρώθηκαν οι τοποθετήσεις των Κοινοβουλευτικών Εκπροσώπων. Μπαίνουμε τώρα στις δευτερολογίες των ομιλητών. 
Το λόγο έχει η κ. Μαρίνα Χρυσοβελώνη για πέντε λεπτά. Οι υπόλοιποι ομιλητές έχουν από τρία λεπτά και ο τελευταίος, ο κ. Μελάς, έχει δύο λεπτά. 
Ορίστε, κυρία Χρυσοβελώνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111429"," Ευχαριστώ, κυρία Πρόεδρε.
Ακούσαμε όλοι μας μια απολογία, θα έλεγα, από την Κυβέρνηση δια στόματος του κυρίου Υπουργού με γενικές άσχετες με το θέμα της επίκαιρης επερώτησης, αναφορές χωρίς, θα έλεγα, ίχνος μεταμέλειας. Όλα καλά καμωμένα, όλοι οι διορισμοί φίλων και «ημετέρων» νόμιμοι.
Νομίζω, λοιπόν, κύριοι συνάδελφοι, ότι κακώς έφυγε ο κ. Βουλγαράκης από τη Νέα Δημοκρατία. Αν ήταν εδώ θα έλεγε το ίδιο ακριβώς με εσάς για το νόμιμο και το ηθικό. Απάντηση σε όλα αυτά, είμαι σίγουρη…","ΜΑΡΙΝΑ ΧΡΥΣΟΒΕΛΩΝΗ",553
"111430"," Κυρία Πρόεδρε, δεν είναι δυνατόν οι τοποθετήσεις στις δευτερολογίες να γίνονται λες και είναι σε άλλη αίθουσα.","ΜΑΝΟΥΣΟΣ ΒΟΛΟΥΔΑΚΗΣ",68
"111431"," Κύριε Υπουργέ, αυτή τη στιγμή, πρώτα απ’ όλα, διακόπτετε, χωρίς την άδεια του Προεδρείου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111432"," Τρέχει ο χρόνος, όμως, κυρία Πρόεδρε. Παρακαλώ να κρατήσετε το χρόνο μου.","ΜΑΡΙΝΑ ΧΡΥΣΟΒΕΛΩΝΗ",553
"111433"," Ο χρόνος θα αρχίσει από την αρχή.
Ακούστε με, κύριε Υπουργέ, με όλο το σεβασμό. Θα τοποθετηθεί όπως θέλει η κυρία συνάδελφος και θα σχολιάσετε κι εσείς όσο δεικτικά και όσο σκληρά θέλετε.
Σας παρακαλώ. Ο χρόνος σας, κυρία συνάδελφε, μετράει από την αρχή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111434"," Σε όλα αυτά απάντηση είμαι σίγουρη -γιατί τα ερωτήματα ήταν συγκεκριμένα- ότι δεν πρέπει να έλαβε ούτε ο κ. Χρυσοχοΐδης, ο Κοινοβουλευτικός Εκπρόσωπος του ΠΑΣΟΚ, που σας κατηγόρησε ότι προωθείτε στις νευραλγικές θέσεις πρόσωπα των οποίων το μοναδικό προσόν είναι οι φιλικοί δεσμοί του με εσάς. Δηλαδή, αναφέρομαι στον άνθρωπο που σας στηρίζει μέσα στη Βουλή, ο οποίος δηλώνει ανοιχτά ότι αντιμετωπίζετε το κράτος σαν φέουδο. 
Να σας υπενθυμίσω, όμως, ότι για τον ελληνικό λαό αυτό που μετράει πάνω απ’ όλα είναι το ηθικό κομμάτι, το πολιτικά σωστό, το να τιμάτε τις υποσχέσεις περί αξιοκρατίας που δίνατε προεκλογικά και όχι το να βολεύετε τους ημετέρους και να εμπαίζετε τον ελληνικό λαό, που αυτή τη στιγμή βρίσκεται στα όρια της εξαθλίωσης.
Εμφανίσατε, στους διορισμούς που κάνατε, ότι έχουν τα τυπικά προσόντα και ότι γι’ αυτό τους διορίσατε. Όμως το ότι κάποιος έχει πτυχίο ανώτατου εκπαιδευτικού ιδρύματος δεν σημαίνει πως αυτό και μόνον αρκεί για να δικαιολογήσει το διορισμό του σε μία ειδική θέση, όπως είναι αυτή του γενικού και του ειδικού γραμματέα, όταν αυτή είναι άχρηστη. Το προφανές που μόλις είπα, αυτό που καταλαβαίνουν όλοι οι Έλληνες, δυστυχώς για σας είναι ακατανόητο ή μάλλον κάνετε πως δεν το καταλαβαίνετε. 
Φέρνω ένα παράδειγμα, κυρία Πρόεδρε. Κατέθεσα πρόσφατα ερώτηση για τα κριτήρια διορισμού του Διοικητή και του Υποδιοικητή της ΕΥΠ, που είναι διοικητικά ισοδύναμη με μία γενική γραμματεία, δηλαδή είναι και οι δυο τους αυτοτελείς δημόσιες υπηρεσίες. Αυτονόητα όμως ο ρόλος της ηγεσίας της είναι περισσότερο σημαντικός από το ρόλο ενός γενικού ή ειδικού γραμματέα. Παρ’ όλα αυτά, αποτολμώ τη σύγκριση, αφού οι διοριζόμενοι σ’ αυτές τις θέσεις είναι όλοι τους μετακλητοί υπάλληλοι ειδικών θέσεων. Σε ό,τι αφορά, λοιπόν, το νομικό και το οικονομικό κομμάτι υπάρχει απόλυτη αντιστοίχιση. 
Ρώτησα, λοιπόν, πρόσφατα τον Υπουργό κ. Δένδια για τα κριτήρια διορισμού του Διοικητή και του Υποδιοικητή της ΕΥΠ, δηλαδή των κ.κ. Θεοδώρου Δραβίλλα και Παναγιώτη Κοντούλη, σε θέση με ειδικά καθήκοντα και απόλυτα ειδικές γνώσεις. Όπως είναι γνωστό, ο κ. Δραβίλλας έχει θητεύσει στις θέσεις του Γενικού Γραμματέα Πολιτισμού επί υπουργείας κ. Σαμαρά και του Αντιπροέδρου της Εθνικής Επιτροπής Τηλεπικοινωνιών και Ταχυδρομείων, πάλι επί Νέας Δημοκρατίας. Ο δε κ. Κοντούλης άσκησε το λειτούργημα του δικηγόρου στη Μεσσηνία. Εκ πρώτης όψεως, δεν φαίνεται να έχουν κάποια σχέση με τα καθήκοντα ούτε του Διοικητή ούτε του Υποδιοικητή της ΕΥΠ. Είχαν όμως προφανώς τα «ουσιαστικά» προσόντα: Ο κ. Δραβίλλας ήταν στενός συνεργάτης κι ο κ. Κοντούλης είναι συντοπίτης του Πρωθυπουργού. Από ειδικά προσόντα, τα οποία να σχετίζονται με τα συγκεκριμένα υψηλά καθήκοντα των θέσεών τους, δεν ανακοινώθηκε τίποτα. Γι’ αυτό και ρώτησα τον αρμόδιο Υπουργό. Και ιδού η απάντηση που έλαβα από τον κύριο Υπουργό, την οποία και καταθέτω στα Πρακτικά.
(Στο σημείο αυτό η Βουλευτής κ. Μαρίνα Χρυσοβελώνη καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Διαβάζω ασφαλώς μόνο το κομμάτι που αναφέρεται στα προσόντα που διαθέτει ο κ. Κοντούλης και αυτό επιγραμματικά. Λέει, λοιπόν: «απόλυτη προσήλωση στο καθήκον, εντιμότητα χωρίς εξαρτήσεις, διαδρομή, εχεμύθεια, οξύνοια, πίστη στην πατρίδα». Δεν θα σχολιάσω την απουσία ειδικών γνώσεων ή εμπειρίας σχετικής με τα αντικείμενα της ΕΥΠ, που είναι προφανής. Θα πω μόνον ότι ο κύριος Υπουργός περιγράφει ως ειδικά προσόντα τα προφανή. Αλίμονο αν ο εκάστοτε υποδιοικητής της ΕΥΠ είναι ανέντιμος και εξαρτημένος από συμφέροντα! Θα ήταν αδιανόητο, ο υποδιοικητής μιας τόσο κρίσιμης εθνικά Υπηρεσίας να μην είναι προσηλωμένος στο καθήκον, να μην είναι εχέμυθος, να μην είναι οξύνους και να μην πιστεύει στην πατρίδα. 
Επειδή ισχυριστήκατε ότι καταργήσατε ειδικές γραμματείες, επαναλαμβάνω και πάλι ότι καταργήσατε ειδικές γραμματείες ανενεργές, δηλαδή στις οποίες δεν υπήρχε καν ειδικός Γραμματέας. Και σας υπενθυμίζω κάτι που ίσως διέλαθε της προσοχής σας, ότι καταθέσατε νομοσχέδιο μόλις πριν από λίγες ημέρες στη Βουλή που φέρει προκλητικά τον τίτλο «Περιστολή δημοσίων δαπανών» όπου δημιουργείτε με την παράγραφο 2 του άρθρου 13 θέση μετακλητού Ειδικού Γραμματέα του Εθνικού Τυπογραφείου, η οποία είχε καταργηθεί ως άχρηστη με το άρθρο 62 του ν. 3979/2011. Δηλαδή άλλα 200.000 ευρώ «πεταμένα στο καλάθι των αχρήστων», άλλα 200.000 ευρώ ετησίως που θα μας στοιχίσει ο νέος Γραμματέας με τους συμβούλους, που θα πληρώνει ο ελληνικός λαός κι όχι ο Πρωθυπουργός κ. Σαμαράς, τον οποίο, εφόσον ετέθη θέμα, επικροτούμε, τόσο τον ίδιο όσο και τους Υπουργούς του, για την εξαγγελθείσα μείωση των μισθών τους, ένα θέμα το οποίο βεβαίως εκκρεμεί ακόμη στην αρμόδια επιτροπή της Βουλής. Αυτό όμως σε καμμία περίπτωση δεν δικαιολογεί τη διατήρηση άχρηστων θέσεων και την μη κατάργησή τους. 
Κυρία Πρόεδρε, κυρίες και κύριοι συνάδελφοι, κλείνοντας θέλω να απευθυνθώ στον προδομένο Έλληνα που ψήφισε Νέα Δημοκρατία για να εισπράξει εμπαιγμό από τον Πρωθυπουργό κ. Σαμαρά. Και θα μιλήσω με τα ίδια τα λόγια του Πρωθυπουργού από ομιλία του στο Βόλο στις 21 Οκτωβρίου 2010. Είπε λοιπόν: «Το πρώτο που έχω να σας πω είναι ότι επειδή γυρίζω την Ελλάδα από άκρη σ’ άκρη βλέπω ότι ο λαός έχει μεταστραφεί εναντίον της Κυβέρνησης. Νιώθει γελασμένος, θιγμένος και οργισμένος. Γελασμένος διότι τον κορόιδεψαν με υποσχέσεις παροχών. Θιγμένος γιατί δεν ανέχεται, μετά την κοροϊδία, και τον κυνισμό. Και οργισμένος γιατί προσπαθούν να τον ξεγελάσουν για ακόμα μία φορά». 
Αυτά είναι τα τόσο ειρωνικά, αλλά ταυτόχρονα προφητικά λόγια του ιδίου του κ. Σαμαρά προς τους συμπολίτες μου της Μαγνησίας. Αν δεν τα είχατε προσέξει τότε, ακούστε τα σήμερα προσεκτικά, κύριοι συνάδελφοι της Νέας Δημοκρατίας, που έχετε φύγει.","ΜΑΡΙΝΑ ΧΡΥΣΟΒΕΛΩΝΗ",553
"111435"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111436"," Γιατί πολύ σύντομα θα δείτε τον ελληνικό λαό να τα κάνει πράξη. 
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"111437"," Και εμείς ευχαριστούμε. 
Κυρία Γιαταγάνα, έχετε το λόγο από τη θέση σας, για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111438"," Μετά τις διάφορες βελτιώσεις που ακούστηκαν, τόσο από τον αξιότιμο Κοινοβουλευτικό Εκπρόσωπο του ΣΥΡΙΖΑ, όσο και από τις συμπληρώσεις που έκανε η συνάδελφος, έχω να πω δύο μόνο πράγματα. 
Εγώ ζήτησα να αλλάξει οριστικά και ριζικά η διάρθρωση του κράτους. Δημοσίους υπαλλήλους έχουμε λιγότερους απ’ όσους χρειαζόμαστε. Κηφήνες, όμως, μέσα στην κρατική μηχανή έχουμε πάρα πολλούς και εισπράττουν πάρα πολλά. Και όχι μόνο αυτό, αλλά αποδιοργανώνουν και τις υπηρεσίες. Τι πρέπει να γίνει; Δεν παραλείπω –και επιμένω μάλιστα- ότι ετοιμάζονται να βάλουν σε εφεδρεία στην αρχή σαράντα πέντε με πενήντα χιλιάδες και συνολικά εκατόν πενήντα χιλιάδες δημοσίους υπαλλήλους. Διερωτάσθε μεταξύ αυτών, πόσοι άξιοι δημόσιοι υπάλληλοι υπάρχουν με ειδικές γνώσεις και με εμπειρία, που πάνε να τους πετάξουν από το κράτος και βάζουν μέσα τον κουμπάρο του καθενός, τον αξιοκατάκριτο πολιτικό πολιτευτή που έχει κατέβει δέκα φορές υποψήφιος και δεν έχει εκλεγεί ποτέ; Τον απαξιώνει ο ελληνικός λαός και αυτοί τον διορίζουν και στοιχίζει στο κράτος 200.000 ευρώ το χρόνο; 
Δεν έχω να πω τίποτα άλλο. Εκείνο που θέλω να πω είναι πως εγώ εμμένω στο ότι πρέπει να καταργηθούν πάραυτα, τόσο οι γενικοί, όσο και οι ειδικοί γραμματείς. Αυτό θα αποτελέσει μία μεγάλη ανακούφιση για τον ελληνικό λαό, του οποίου περικόπτονται συνέχεια οι μισθοί και οι συντάξεις. 
Σας ευχαριστώ πολύ.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"111439"," Και εμείς ευχαριστούμε, κυρία Γιαταγάνα.
Το λόγο έχει ο κ. Ιωάννης Κουράκος για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111440"," Κυρία Πρόεδρε, ο Υπουργός είπε ότι έχουν καταργήσει ειδικές γραμματείες. Είναι γεγονός ότι έχουν καταργήσει κάποιες ειδικές γραμματείες, επειδή ήταν ανενεργές. 
Επίσης θα συμφωνήσω ότι ο Πρωθυπουργός ο κ. Σαμαράς έκανε μείωση του μισθού του δικού του και των Υπουργών, παίζοντας ένα παιχνίδι επικοινωνιακό και συνεχίζει και σήμερα να το κάνει. 
Είναι, όμως, τελείως διαφορετικό αυτό που ζητάμε εμείς με την επερώτηση που καταθέσαμε και τελείως διαφορετικά πράγματα μας είπε ο κύριος Υπουργός. Είναι διαφορετικό θέμα η ανασυγκρότηση και ο εκσυγχρονισμός της δημόσιας διοίκησης και είναι τελείως διαφορετικό αυτό που έχουν υπογράψει στα μνημόνια οι κυβερνώντες με το να προσπαθήσουν να εκτελέσουν την εντολή της τρόικας για μείωση των εκατόν πενήντα χιλιάδων δημοσίων υπάλληλων. 
Θα πρέπει, λοιπόν, να καταλάβει η τρικομματική αυτή Κυβέρνηση ότι δεν έχουν τέτοια περιθώρια, γιατί αναλυτικά μέσα σε αυτήν την Αίθουσα απεδείχθη ότι έχουμε τους λιγότερους υπαλλήλους σε όλη σχεδόν την Ευρωπαϊκή Ένωση. 
Άρα, η Κυβέρνηση θα πρέπει να προχωρήσει στον εκσυγχρονισμό της δημόσιας διοίκησης. Και ας αφήσουν αυτά τα υπονοούμενα ότι θέλουν να αποκεφαλίσουν εκατόν πενήντα χιλιάδες δημοσίους υπαλλήλους. 
Σας ευχαριστώ.","ΙΩΑΝΝΗΣ ΚΟΥΡΑΚΟΣ",250
"111441"," Ευχαριστούμε, κύριε συνάδελφε. 
Το λόγο έχει ο κ. Κωνσταντίνος Γιοβανόπουλος για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111442"," Ευχαριστώ, κυρία Πρόεδρε.
Στην αρχή της ομιλίας μου είχα παραπονεθεί πως ήταν άδεια τα έδρανα στα οποία μιλούσα και τώρα είναι ακόμα πιο άδεια και βλέπω μόνο έναν-δύο ανθρώπους από τα μεγάλα -με εισαγωγικά ή χωρίς εισαγωγικά- κόμματα και μερικούς ανθρώπους δεξιότερα.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"111443"," Είμαστε εμείς εδώ.","ΜΑΝΟΥΣΟΣ ΒΟΛΟΥΔΑΚΗΣ",68
"111444"," Ναι, κύριε Υπουργέ.
Ας δείξει η κάμερα, γιατί δεν το έχω συνηθίσει το περιβάλλον και ξενίζομαι να βλέπω όλη την Αίθουσα άδεια. Εν πάση περιπτώσει, να μπούμε στην ουσία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"111445"," Μας ακούει ο ελληνικός λαός και αυτό είναι το βασικό, κύριε συνάδελφε. Ο ελληνικός λαός μας ακούει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111446"," Σας ευχαριστώ, κυρία Πρόεδρε, για την παρατήρηση.
Θεμέλιος λίθος, κύριε Υφυπουργέ, σε αυτό το κτήριο είναι το Σύνταγμα μετά τα ωραία γεγονότα του 1843. Εφαρμόστε το Σύνταγμα. Το άρθρο 81 παράγραφος 1 προβλέπει το θεσμό του μόνιμου υφυπουργού. Γιατί άραγε, καμμία κυβέρνηση μέχρι σήμερα -το λέει η βιβλιογραφία, το λένε νομικοί, το λένε συνταγματολόγοι- δεν επιλέγει αυτόν τον τρόπο να διοικήσει, παρά ακολουθεί την πεπατημένη και διορίζει και έχει όλο αυτό το ρουσφετολογικό κομμάτι, όπως είπε ο κ. Μητρόπουλος, να εξελίσσεται, να μεταλλάσσεται, να γίνεται μπλε, να γίνεται γαλάζιο, να γίνεται πολυπληθές, να γίνεται μυθώδες σε πλήθος και σε μέγεθος; Γιατί; Ως πότε;
Ήθελα να κάνω μόνο δύο παρατηρήσεις. Άκουσα την εκπρόσωπο του ΠΑΣΟΚ να λέει ότι θα αποκεφαλίσουμε; Ποιον να αποκεφαλίσουμε; Τον θεσμό, ναι, να τον αποκεφαλίσουμε. Όχι τους ανθρώπους. Το θεσμό, όμως, ναι. Δεν υπάρχει τρόπος κάποια στιγμή να μην πονέσουμε κι εμείς και η δημόσια διοίκηση, αν δεν προχωρήσουμε με πράξεις γενναίες και ηρωικές.
Άκουσα τον κ. Βορίδη να λέει ότι ήταν πολύ ευχαριστημένος ως Υπουργός του ΛΑΟΣ στην κυβέρνηση Παπαδήμου με τον γενικό του γραμματέα και τον κράτησε. Εάν ήταν ποτέ κυβέρνηση ο ίδιος με μία κυβέρνηση του ΛΑΟΣ, να δούμε εάν θα κρατούσε ποτέ τον ίδιο γενικό γραμματέα! Τον δικό του θα ήθελε, εκείνον θα χρειαζόταν, εκείνος θα μπορούσε να του εξυπηρετήσει την πελατεία του.
 Θέλω να καταλήξω λέγοντας ότι απ’ όλα όσα άκουσα, πραγματικά τα πιο χρήσιμα ήταν από την πλευρά της Δημοκρατικής Αριστεράς, από τον κ. Λυκούδη που πρότεινε να έχουμε μια συνολικότερη αντιμετώπιση στο φαινόμενο. Ναι, θέλει μία συνολικότερη αντιμετώπιση το φαινόμενο. Ίσως αποσπασματικά ερχόμαστε τώρα να πούμε κομμένο αυτό και πάμε στο επόμενο.
 Και λέω μήπως θα χρειαστούμε συντακτική συνέλευση αργά ή γρήγορα; Μήπως δεν θα πρέπει να το φοβόμαστε, αλλά να το περιμένουμε και να ετοιμαζόμαστε γι’ αυτό; Είμαι νομικός, ελπίζω να καταλαβαίνουμε όλοι σε αυτήν την Αίθουσα τι σημαίνει συντακτική συνέλευση. Σημαίνει νέο Σύνταγμα μέσα από καταστάσεις εκτάκτου ανάγκης για μία πατρίδα που βρίσκεται όχι σε καράβι, κύριε Υπουργέ, βρίσκεται στη «Σχεδία της Μέδουσας» του Τεοντόρ Ζερικώ. Εάν ξέρετε τον πίνακα είναι οι άνθρωποι εκείνοι που έμεναν έρμαιοι στα νερά της Αφρικής, εγκαταλελειμμένοι από τον τιμονιέρη τους και δεν μπορούσαν ούτε να σωθούν και άρχισαν να κανιβαλίζονται. 
Μήπως, λοιπόν, η πατρίδα έχει ανάγκη να βγει από αυτήν την σχεδία και να χρειαστούμε στο τέλος μία συντακτική γενική συνέλευση; 
Ευχαριστώ πολύ.
(Χειροκροτήματα από την πτέρυγα των Ανεξαρτήτων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"111447"," Και εμείς ευχαριστούμε, κύριε Γιοβανόπουλε. 
Το λόγο έχει ο κ. Επαμεινώνδας Μαριάς για τρία λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, νομίζω ότι εδώ παρακολουθούμε σε αυτήν την ιστορική συγκυρία το πώς το κράτος μπαίνει πλέον στην υπηρεσία των δανειστών. Είμαστε στη φάση της Ευρώπης των δανειστών και πρέπει να το καταλάβουμε. Είμαστε στην εποχή της τρόικας και είμαστε στη φάση του νέου αποικισμού. Και ο νεοαποικισμός χρειάζεται δομές. Τις δομές αυτές, λοιπόν, τις βρίσκει πολλές φορές εύκολα και είναι αυτός ο κομματικός στρατός που είναι οι γενικοί γραμματείς, που είναι οι ειδικοί γραμματείς, που είναι οι σύμβουλοι.
Γι αυτό ακριβώς, όπως είπε και ο κ. Βορίδης, μπορούσε και συνεργάστηκε άψογα με το Γενικό Γραμματέα του ΠΑΣΟΚ διότι, όπως σημείωσα, είπε ότι ασκούσαν συγκεκριμένη πολιτική, την μνημονιακή πολιτική. 
Και αυτό που γίνεται -και πρέπει να το καταλάβουμε- είναι το πώς δομείται ή επιχειρείται να δομηθεί το ελληνικό κράτος στην υπηρεσία των δανειστών. Δεν είναι μόνο ότι διώχνουν τους δημοσίους υπαλλήλους, τους εκδιώκουν για περιστολή δαπανών. 
Και εμείς ως αντιμνημονιακή κίνηση, ως Ανεξάρτητοι Έλληνες μαζί με τους υπόλοιπους στο κοινό αντιμνημονιακό μέτωπο θα το ανατρέψουμε αυτό και θα πάμε σε μία διαδικασία πραγματικά συντακτικής συνέλευσης και θα πάμε σε στοιχεία άμεσης δημοκρατίας.
Αυτή τη στιγμή όμως, ας εξηγήσουμε τι συμβαίνει. Έχουν διαμοιραστεί, λοιπόν, τα ιμάτια της χώρας και έχει αναλάβει την κεντρική διοίκηση η Γαλλία και την περιφερειακή διοίκηση η Γερμανία. Θα σας καταθέσω στα Πρακτικά το μνημόνιο συνεργασίας της χώρας μας με τη Γαλλία υπό την αιγίδα του κ. Ράιχενμπαχ. Υπογράφηκε στις 12 Οκτωβρίου του 2011. 
Και τι αναθέτουν στην Γαλλία; Είναι ο υπεύθυνος τομέα –προσέξτε- για τη διοικητική μεταρρύθμιση στο κεντρικό επίπεδο. Και τι θα κάνουν; Θα κάνουν προτάσεις στο πλαίσιο συστάσεων του ΟΟΣΑ και με βάσεις τις απαιτήσεις του μνημονίου και θα διαμορφώσουν ένα δρόμο, ένα road mark, μία οδική κατεύθυνση - έναν οδικό χάρτη, όπως λέει ο συνάδελφος κ. Αλέξης Μητρόπουλος- που θα περιγράφει τη στρατηγική και την αρχιτεκτονική που θα υλοποιηθεί η μεταρρύθμιση στη δημόσια διοίκηση με βάση τις ανάγκες του μνημονίου. Αυτό γίνεται εδώ πέρα και πρέπει να το καταλάβουμε.
(Στο σημείο αυτό ο Βουλευτής κ. Επαμεινώνδας Μαριάς καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Όσοι νομίζουν σε αυτήν την Αίθουσα ότι θα διαμορφώσει καμμιά δημόσια διοίκηση και κανένα κράτος στην υπηρεσία του ελληνικού λαού, εάν δεν γίνει ανατροπή του μνημονίου και δεν φύγουν οι δανειστές, δεν γίνεται. Απλά παίζουν το παιχνίδι αυτής της κατάστασης. Επομένως, θέλουν πλέον να έχουν δημοσίους υπαλλήλους υποτακτικούς, οι οποίοι θα ελεγχθούν με βάση την αξιοκρατία, με βάση τα μνημονιακά τους φρονήματα, αν θα υπηρετούν την τρόικα ή όχι. Αυτή είναι η νέα ιστορία.
Λέμε, λοιπόν, ότι αυτό το παραμύθι δεν θα περάσει, θα αντιδράσει ο ελληνικός λαός, διότι δεν υπάρχει περίπτωση να δεχθούμε η χώρα μας να γίνει «μπανανία». Δεν υπάρχει περίπτωση και αυτό να το ακούσουν. Και ευτυχώς που μας βλέπει ο ελληνικός λαός, τουλάχιστον υπάρχουν δυνάμεις και Βουλευτές, όπως είναι οι Ανεξάρτητοι Έλληνες, που ξεκαθαρίζουν ότι θα σταθούμε απέναντι σε αυτή την ιστορία του νέου αποικισμού και δεν θα το επιτρέψουμε.
Θα ήθελα να πω και μία τελευταία κουβέντα για τη μείωση των αποδοχών του Πρωθυπουργού. Τι γίνεται, λοιπόν; Είναι ένα επικοινωνιακό τρυκ. Και ο Πρωθυπουργός ο καημένος κόβει 1.500 ευρώ, οπότε και εσείς, συνταξιούχοι, να περάσετε με 300 ή 400 ευρώ. Αυτό είναι το μήνυμα που θέλει να δώσει. Αν ήθελαν να μειώσουν τις αμοιβές, θα το έκαναν από την αρχή.
Θα θέλαμε να κάνουμε και μία ξεκάθαρη πρόταση για τις αμοιβές των Βουλευτών, των Υπουργών, του Πρωθυπουργού. Θα πούμε, λοιπόν, το εξής. Πρώτον, αν αυτοί προέρχονται από το δημόσιο τομέα, να πάρουν την αμοιβή που έπαιρναν στον δημόσιο τομέα. Αν προέρχονται από τον ιδιωτικό τομέα, να μην πάρουν παραπάνω από ένα συγκεκριμένο ποσό. Και αν είναι άνεργοι -γιατί πολλοί από αυτούς είναι ανεπάγγελτοι και δεν έχουν δουλέψει ποτέ- να πάρουν τον μισθό του ανειδίκευτου εργάτη, για να καταλάβουν πώς ζεις με 400 ευρώ σε αυτή τη χώρα, όταν όλο το λαό τον στέλνουν εκεί πέρα.
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111448"," Ευχαριστούμε, κύριε Μαριά.
Κύριε Μελά, θα δευτερολογήσετε για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111449"," Εμείς καταθέσαμε αυτή την επίκαιρη επερώτηση, όχι γιατί έχουμε τίποτε με τους γενικούς ή τους ειδικούς γραμματείς, αλλά διότι πρέπει να περάσουμε στην κοινωνία ότι πρέπει να ελαττωθεί η σπατάλη του δημοσίου. Διότι, όπως σας είπα, σήμερα ο ελληνικός λαός, όχι πιέζεται, αλλά καταπιέζεται και γι’ αυτό δεν πρέπει να σπαταλάμε έτσι ούτε ένα ευρώ.
Δεν είναι δυνατόν να διορίζονται ουκ ολίγοι σήμερα και περισσότερο από πριν ειδικοί και γενικοί γραμματείς για λόγους σκοπιμότητος, για ρουσφετολογικές εξυπηρετήσεις, για την εξυπηρέτηση των «ημετέρων». Δεν είναι δυνατόν να διορίζουμε τόσους γενικούς και ειδικούς γραμματείς και στη συνέχεια να μιλάμε για εφεδρεία του δημοσίου, των δημοσίων υπαλλήλων, όταν ο άλλος θα μείνει σχεδόν χωρίς χρήματα και δεν θα μπορέσει να ζήσει την οικογένειά του! Θα πρέπει να βρούμε χρήματα από τη σπατάλη -που η σπατάλη είναι μεγάλη- και εκτός των άλλων και από φοροφυγάδες και από λεφτά τα οποία υπάρχουν εκτός Ελλάδος, αλλά δεν τα έχει ελέγξει κανείς.
Είπατε, κύριε Υπουργέ, ότι εσείς θα προσπαθήσετε για περιστολή των δημοσίων δαπανών, για αναδιάρθρωση του κράτους, για ένα κράτος περισσότερο λειτουργικό. Υπάρχει σήμερα περισσότερο λειτουργικό κράτος με αυτό το οποίο έχουν υποστεί οι δημόσιοι υπάλληλοι; Σήμερα για να βγει μία σύνταξη -και το ξέρετε πολύ καλά- θέλει περισσότερο από έναν χρόνο και στο διάστημα αυτό ο άνθρωπος, η οικογένειά του δεν έχει να φάει. Άρα, πώς μιλάμε για ένα λειτουργικό κράτος;
Εγώ θα σας πω ότι δεν λειτουργεί το κράτος καθόλου και μέχρι σήμερα ακόμη και θα συνεχίσει αυτό, ο ΕΟΠΥΥ δεν παίρνει τα χρήματα από τα διάφορα ταμεία της ιατροφαρμακευτικής περίθαλψης, δεν χρηματοδοτείται, δεν δίνει λεφτά στους γιατρούς και στους φαρμακοποιούς και οι άνθρωποι αυτοί κάνουν απεργίες, με αποτέλεσμα να έχουν υποβαθμιστεί εις υπέρτατο βαθμό οι παρεχόμενες υπηρεσίες υγείας. Κινδυνεύει σήμερα η υγεία των πολιτών.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Γι’ αυτό, κύριε Υπουργέ -και τελειώνω, κυρία Πρόεδρε- θα πρέπει αυτά τα λόγια τα οποία λέμε και μάλιστα, εδώ, στην Αίθουσα αυτή- να γίνονται πράξεις. Διότι σας το λέω και πάλι, ο ελληνικός λαός από τα λόγια τα παχιά και τα μεγάλα έχει απογοητευθεί. Θέλει πράξεις, διότι οι πράξεις ωφελούν τον πολίτη.
Ευχαριστώ.","ΠΑΝΑΓΙΩΤΗΣ ΜΕΛΑΣ",316
"111450"," Σας ευχαριστούμε, κύριε Μελά.
Κύριε Υπουργέ, έχετε το λόγο για δέκα λεπτά, για τη δευτερολογία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111451"," Ευχαριστώ, κυρία Πρόεδρε.
Κυρίως συζητήσαμε σε αυτή την Αίθουσα το ζήτημα των γενικών και των ειδικών γραμματέων. Και λέω κυρίως, γιατί άκουσα μέχρι και για την άμεση δημοκρατία σε αυτή την Αίθουσα και θα ήταν ενδιαφέρον ο συνάδελφος που αναφέρθηκε σε αυτό να μας πει αν είναι και θέση του κόμματός του. Μάλλον, το κόμμα του να μας πει αν αυτό πραγματικά πιστεύει ότι είναι το ζητούμενο σήμερα, Συντακτική Συνέλευση, όπως άκουσα και άμεση δημοκρατία.
Όμως, θα ήθελα να αναφερθώ, κυρίως από πλευράς μου, σε αυτό που είναι το αντικείμενο. Διαπιστώνω με κατάπληξη, όσο έγινε αναφορά στο ίδιο το αντικείμενο, ότι ουσιαστικά τι γίνεται σ’ αυτήν την Αίθουσα σήμερα; Μας λένε όλοι ότι πρέπει να μειωθούν οι ειδικές γραμματείες και ενδεχομένως και ο αριθμός των γενικών γραμματέων και απευθύνουν λόγους καταγγελτικούς και πύρινους στην Κυβέρνηση του Αντώνη Σαμαρά, η οποία ξεκινά το δεύτερο μήνα της θητείας της και μειώνει τις είκοσι τρεις ειδικές γραμματείες σε δώδεκα. Είναι και λάθος ότι είναι περισσότεροι οι γενικοί γραμματείς. Και οι γενικοί γραμματείς λιγότεροι είναι, όπως ξέρετε. Θα σας πω και τα υπόλοιπα λάθη. Είναι πολύ μεγάλη ανακρίβεια –την άκουσα από αρκετούς εκ των συναδέλφων, δεν θα αναφερθώ ειδικότερα- το ότι καταργούνται ανενεργές ειδικές γραμματείες. 
Ήταν ανενεργή η Ειδική Γραμματεία Διοικητικής Μεταρρύθμισης, που έχουμε στο δικό μας Υπουργείο, που χειρίζεται επιχειρησιακό πρόγραμμα 600 εκατομμυρίων ευρώ; Ήταν ανενεργή η Ειδική Γραμματεία για τη Διαχείριση του ΕΣΠΑ, που είχε το Υπουργείο Ανάπτυξης; Ήταν ανενεργή η Ειδική Γραμματεία του Ψηφιακού Σχεδιασμού που έχει το Υπουργείο Ανάπτυξης, επίσης; Είναι ανενεργή η Ειδική Υπηρεσία Ελέγχου της Αγοράς, που έχει επίσης το Υπουργείο Ανάπτυξης; 
Θα πρέπει ό,τι λέμε εδώ να είναι τεκμηριωμένο, γιατί δεν ελέγχονται μόνο οι Υπουργοί, που πρέπει να ελέγχονται για την ακρίβεια των λόγων τους, αλλά ελέγχονται και οι Βουλευτές.
Η ουσία, λοιπόν, είναι ότι προχωράμε με συγκροτημένο τρόπο σε ένα λειτουργικό και αποτελεσματικό κράτος και δεν έχουμε εκχωρήσει, αγαπητέ συνάδελφε, σε κανέναν την αρμοδιότητα αυτή για το αύριο της πατρίδας μας. Σε κανέναν δεν έχουμε εκχωρήσει τη διαμόρφωση της κρατικής μηχανής της δημόσιας διοίκησης της πατρίδας μας.
Παίρνουμε γνώμες, συμβουλές στα πλαίσια τεχνικής βοήθειας από ξένα κράτη, βεβαίως, με διαφάνεια και είναι γνωστό. Δεν ισχυριζόμαστε ότι εμείς τα ξέρουμε όλα. Αυτά στα οποία αναφερθήκατε είναι συμφωνίες τεχνικής βοήθειας. Πιστεύετε εσείς ότι δεν πρέπει να βλέπουμε ποιες είναι οι βέλτιστες πρακτικές που υπάρχουν σε όλον το κόσμο; Πιστεύετε ότι μόνο κλεισμένοι στο δικό μας κόσμο, ενδεχομένως, με άμεση δημοκρατία θα λύσουμε όλα μας τα προβλήματα;
Εμείς προχωράμε με ένα δικό μας στρατηγικό σχέδιο, που είναι αποτέλεσμα της βούλησης του ελληνικού λαού, που πρόσφατα ψήφισε, είναι αποτέλεσμα διαδικασίας διοικητικής και επιστημονικής δουλειάς, που γίνεται από τις ομάδες εργασίας, που ήδη αξιολογούν τη δημόσια διοίκηση και αναδιαρθρώνουν τις οργανικές τους μονάδες.","ΜΑΝΟΥΣΟΣ ΒΟΛΟΥΔΑΚΗΣ",68
"111452"," Αυτά που κάνετε δεν τα ψήφισε ο ελληνικός λαός.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"111453"," Όμως, αντιλαμβάνομαι στην πραγματικότητα που είναι το πρόβλημα.
Έκανα στην πρώτη μου τοποθέτηση μία αναφορά, που βλέπω ότι πυροδότησε από πλευράς των Ανεξαρτήτων Ελλήνων ορισμένες αντιδράσεις. Έκανα την αναφορά στο ότι με χαρά διαπιστώνω πως οι επερωτώντες Βουλευτές, η επερωτώσα παράταξη, δέχονται ότι πρέπει το κράτος να αναδιοργανωθεί, να μειωθούν οι οργανικές του μονάδες και την ίδια στιγμή που θα γίνεται αποτελεσματικότερο και λειτουργικότερο, να γίνει και οικονομικότερο.
Φοβήθηκαν, προφανώς, ορισμένοι εκ των καλών συναδέλφων ότι θα παρεξηγηθούν από κάποιους και έσπευσαν στις δευτερολογίες τους να πουν: ξέρετε, έχουμε λίγους δημοσίους υπαλλήλους.
Εμείς δεν λέμε ούτε λίγους ούτε πολλούς. Λέμε ότι αξιολογούνται τα πάντα και κάνουμε πολύ συγκεκριμένη…","ΜΑΝΟΥΣΟΣ ΒΟΛΟΥΔΑΚΗΣ",68
"111454"," Σε σχέση με την Ευρώπη.","ΙΩΑΝΝΗΣ ΚΟΥΡΑΚΟΣ",250
"111455"," Θέλετε να αναφέρω ποιοι συνάδελφοι το είπαν αυτό; Το είπε και η κυρία Γιαταγάνα και ο κ. Κουράκος, ενδεχομένως και άλλοι.","ΜΑΝΟΥΣΟΣ ΒΟΛΟΥΔΑΚΗΣ",68
"111456"," Κύριε Υπουργέ, εσείς σαν Κυβέρνηση μπορείτε να μας πείτε αν είναι λίγοι ή πολλοί;","ΙΩΑΝΝΗΣ ΚΟΥΡΑΚΟΣ",250
"111457"," Ακούστε, λοιπόν. Αν η θέση του κόμματός σας, όπως και του ΣΥΡΙΖΑ, γιατί και ο κ. Μητρόπουλος έκανε…","ΜΑΝΟΥΣΟΣ ΒΟΛΟΥΔΑΚΗΣ",68
"111458"," Κύριε Βολουδάκη…","ΙΩΑΝΝΗΣ ΚΟΥΡΑΚΟΣ",250
"111459"," Σας παρακαλώ, κύριε Κουράκο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111460"," …(Δεν ακούστηκε)","ΙΩΑΝΝΗΣ ΚΟΥΡΑΚΟΣ",250
"111461"," Ακούστε. Εμείς πιστεύουμε, λέμε ξανά ..","ΜΑΝΟΥΣΟΣ ΒΟΛΟΥΔΑΚΗΣ",68
"111462"," Κύριε Κουράκο, πρώτον, δεν έχετε ζητήσει την άδεια από το Προεδρείο και διακόπτετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111463"," Εσείς ειδικά, τις διαδικασίες της Βουλής τις ξέρετε καλά.
Αυτό το οποίο σας λέμε εμείς…","ΜΑΝΟΥΣΟΣ ΒΟΛΟΥΔΑΚΗΣ",68
"111464"," …(Δεν ακούστηκε)","ΙΩΑΝΝΗΣ ΚΟΥΡΑΚΟΣ",250
"111465"," Κυρία Πρόεδρε, με συγχωρείτε. Προεδρεύετε της Βουλής ή κάποιας παρατάξεως; Με συγχωρείτε. Τι είναι αυτό τώρα;","ΜΑΝΟΥΣΟΣ ΒΟΛΟΥΔΑΚΗΣ",68
"111466"," Δέχομαι μομφή ότι δεν κάνω καλά τη δουλειά μου, κύριε Υπουργέ;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111467"," Έχω δεχθεί τρεις διακοπές.","ΜΑΝΟΥΣΟΣ ΒΟΛΟΥΔΑΚΗΣ",68
"111468"," Είναι πρώτη φορά που κάποιος Βουλευτής διακόπτει Υπουργό;
(Θόρυβος-Διαμαρτυρίες από την πτέρυγα των Ανεξάρτητων Ελλήνων)
Κύριε Κουράκο, κύριε Μαριά, σας παρακαλώ, δεν έχετε το λόγο. 
Δηλαδή κάνετε μομφή στο Προεδρείο για επιλεκτική αντιμετώπιση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111469"," Δεν κάνω μομφή στο Προεδρείο.","ΜΑΝΟΥΣΟΣ ΒΟΛΟΥΔΑΚΗΣ",68
"111470"," Αυτό κάνατε τώρα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111471"," Ζητώ, όμως, να μην διακόπτεται η διαδικασία κατ’ αυτόν τον τρόπο.","ΜΑΝΟΥΣΟΣ ΒΟΛΟΥΔΑΚΗΣ",68
"111472"," Είναι πρώτη φορά που διακόπτεται Υπουργός;","ΜΑΡΙΝΑ ΧΡΥΣΟΒΕΛΩΝΗ",553
"111473"," Τους κάνετε επώνυμες αναφορές.","ΑΛΕΞΙΟΣ ΜΗΤΡΟΠΟΥΛΟΣ",319
"111474"," Εγώ δεν αναφέρθηκα στο όνομά σας, κύριε Υπουργέ.","ΙΩΑΝΝΗΣ ΚΟΥΡΑΚΟΣ",250
"111475"," Παρακαλώ, κύριοι συνάδελφοι. 
Κύριε Κουράκο, σας παρακαλώ να μη διακόπτετε. Εκθέσατε την άποψή σας δύο φορές. Αφήστε τον Υπουργό να απαντήσει, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111476"," Δεν έθεσα κανένα προσωπικό ζήτημα. Επειδή είδα την πρώτη επερωτώσα Βουλευτή να εξανίσταται και να λέει «όχι, δεν είπαν τέτοιο πράγμα οι συνάδελφοί μου» -αυτό κατάλαβα από την απόσταση- γι’ αυτό και ανέφερα δύο ονόματα. Αν έκανα λάθος και δεν το είπατε, να το πείτε. Αν δεν είπατε αυτό που λέω, να το πείτε, βεβαίως, δεν υπάρχει κανένα πρόβλημα. 
Όμως, θα πρέπει να ξεκαθαρίσετε –αυτό προκύπτει και από την τοποθέτηση του αξιότιμου Κοινοβουλευτικού Εκπροσώπου του ΣΥΡΙΖΑ- αν πιστεύετε ότι το πρόβλημα αυτήν τη στιγμή της χώρας λύνεται με πρόσθετες προσλήψεις στο δημόσιο. Αν το πιστεύετε, να το πείτε.","ΜΑΝΟΥΣΟΣ ΒΟΛΟΥΔΑΚΗΣ",68
"111477"," Εσείς πιστεύετε με απολύσεις.","ΑΛΕΞΙΟΣ ΜΗΤΡΟΠΟΥΛΟΣ",319
"111478"," Εμείς αυτήν τη στιγμή λέμε ότι τα πάντα γίνονται με διαδικασία αξιολόγησης, τόσο των αναγκών, όσο και των δομών, για να κάνουμε ένα λειτουργικό και αποτελεσματικό κράτος. 
Επιτέλους, ας πάψει να ακούγεται και αυτή η ανακρίβεια ότι ετοιμαζόμαστε, δήθεν, να καρατομήσουμε –ή με όποια δραματικά ρήματα βρίσκει καθένας- εκατόν πενήντα χιλιάδες δημοσίους υπαλλήλους.","ΜΑΝΟΥΣΟΣ ΒΟΛΟΥΔΑΚΗΣ",68
"111479"," Το λέτε.","ΑΛΕΞΙΟΣ ΜΗΤΡΟΠΟΥΛΟΣ",319
"111480"," Αγαπητέ κύριε Μητρόπουλε, ο αριθμός των εκατόν πενήντα χιλιάδων, όπως γνωρίζετε, είναι πολύ κοντά, ενδεχομένως είναι ακριβώς ο αριθμός που προκύπτει από τη φυσική ροή των αποχωρήσεων από το δημόσιο. Ας σταματήσει, επιτέλους, αυτή η πλάνη. 
Δημιουργείτε εσείς, που είστε αυτόκλητοι υπερασπιστές των δημοσίων υπαλλήλων –ορισμένοι αυτόκλητοι υπερασπιστές των δημοσίων υπαλλήλων, για να μη γενικεύω, δημιουργούν- ένα αίσθημα ανασφάλειας στους δημοσίους υπαλλήλους, το οποίο το μόνο που δεν ωφελεί είναι την αποτελεσματικότητα του κράτους. 
Είπα ξανά ότι εμείς τη δημόσια διοίκηση τη βασίζουμε ακριβώς στους δημοσίους υπαλλήλους. Γι’ αυτό, δεν βλέπετε ούτε εδώ ούτε και γενικά αυτές τις υποτιθέμενες στρατιές συμβούλων στις οποίες αναφερθήκατε. Είδατε πώς η Κυβέρνηση αυτή υποστηρίζει τον εαυτό της. 
Από εκεί και πέρα, θα ήθελα για δύο λεπτά –και λιγότερο- να αναφερθώ στα όσα λέει και γράφει η πρώτη εκ των επερωτώντων Βουλευτών. Δεν ήθελα να το κάνω, αλλά αναγκάζομαι, αγαπητή κυρία συνάδελφε, όταν έρχεστε στο Βήμα αυτό και λέτε ότι δεν απαντήσαμε στις ερωτήσεις σας.","ΜΑΝΟΥΣΟΣ ΒΟΛΟΥΔΑΚΗΣ",68
"111481"," Δεν απαντήσατε.","ΜΑΡΙΝΑ ΧΡΥΣΟΒΕΛΩΝΗ",553
"111482"," Όχι μόνο απάντησα -και θα σας πω, λοιπόν, σε τι απάντησα- αλλά καλή τη πίστη απέφυγα να κάνω αναφορά. Απέφυγα να κάνω αναφορά σε χονδροειδή λάθη και νομικά και άλλα που έχει το κείμενό σας. Θα σας πω τι εννοώ. 
Λέτε, λοιπόν, στο δεύτερο σημείο της ερώτησής σας «για ποιους λόγους επιμένετε να διατηρείτε τις θέσεις των ειδικών γραμματέων και επιπλέον δε διατείνεστε ότι χρειάζεται να προηγηθεί ειδική νομοθετική ρύθμιση για να απομακρυνθούν οι ειδικοί γραμματείς;». Ξέρετε γιατί; Εγώ νομικός δεν είμαι. Ό,τι, όμως, έχει συγκροτηθεί με νόμο καταργείται με νόμο. Δεν γίνεται αλλιώς. Οφείλατε να το ξέρετε, όταν καταθέτατε την ερώτηση. 
(Θόρυβος-Διαμαρτυρίες από την πτέρυγα των Ανεξάρτητων Ελλήνων)","ΜΑΝΟΥΣΟΣ ΒΟΛΟΥΔΑΚΗΣ",68
"111483"," Κύριοι συνάδελφοι, σας παρακαλώ, μην διακόπτετε τον Υπουργό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111484"," Εκτός αυτού, με νόμο που ήρθε τώρα, το δεύτερο μήνα λειτουργίας αυτής της Κυβέρνησης… 
(Θόρυβος-Διαμαρτυρίες από την πτέρυγα των Ανεξάρτητων Ελλήνων)
Θέλετε να συνεχίσω να λέω σε τι πραγματικά δεν αναφέρθηκα από όσα γράφετε; Λέτε «γιατί συνεχίζετε να διαφημίζετε ειδικές γραμματείες, ενώ ισχυρίζεστε ότι τις καταργείτε;».","ΜΑΝΟΥΣΟΣ ΒΟΛΟΥΔΑΚΗΣ",68
"111485"," Δεν έχετε δώσει απάντηση.","ΜΑΡΙΝΑ ΧΡΥΣΟΒΕΛΩΝΗ",553
"111486"," Κυρία Χρυσοβελώνη, σας παρακαλώ. Πρώτον, δεν έχετε το λόγο από το Προεδρείο και δεύτερον, κάνετε διακοπές επανειλημμένα. Θα απαντήσει ο Κοινοβουλευτικός Εκπρόσωπός σας, όπως κρίνει αυτός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111487"," Ευχαριστώ, κυρία Πρόεδρε. 
Αναφέρεστε, λοιπόν, σε κοινωνικό μήνυμα που δόθηκε στην τηλεόραση για την Ειδική Γραμματεία Υδάτων, το οποίο δεν πληρώθηκε. Ήταν κοινωνικό μήνυμα με απόφαση του Εθνικού Ραδιοτηλεοπτικού Συμβουλίου. Δεν είναι αυτό διαφήμιση. 
Αναφέρθηκα στην ανακρίβεια της ερώτησής σας, που μπορούσατε να την ελέγξετε πριν την υποβάλετε. Μας λέτε «θέλετε να σπάσετε το ρεκόρ της προηγούμενης κυβέρνησης» και απευθύνεστε στην Κυβέρνηση που έχει καταργήσει τις μισές από τις ειδικές γραμματείες και έχει βάλει στις θέσεις τους λιγότερους γενικούς γραμματείς από όσους υπήρχαν πριν, όταν ήταν περισσότερα τα Υπουργεία. 
Όμως, το κυριότερο στο οποίο δεν αναφέρθηκα, κυρία συνάδελφε και για το οποίο θα πρέπει η παράταξη στην οποία ανήκετε να μας απαντήσει –η οποία, όπως είπα και στην αρχή, έχει και στελέχη που άσκησαν εκτελεστική εξουσία- είναι ότι στην ουσία δημιουργείτε μία σύγχυση με τα λεγόμενά σας -θα τα πω τώρα- που ακούστηκε πραγματικά και εδώ μέσα, αλλά και σε άλλες περιπτώσεις, ως προς τον τρόπο λειτουργίας της πολιτείας. Πραγματικά, εισάγετε καινά δαιμόνια!
(Θόρυβος-Διαμαρτυρίες από την πτέρυγα των Ανεξάρτητων Ελλήνων)
Κύριε συνάδελφε, αγαπητέ κύριε Μαρκόπουλε, διαβάζω τα εξής από το κείμενο: «Επομένως, οι ειδικές γραμματείες πάσχουν από τις ίδιες παθογένειες που χαρακτηρίζουν τις πολιτικές ηγεσίες των Υπουργείων γενικότερα, δηλαδή από έλλειψη μεγάλου χρονικού ορίζοντα στις δράσεις που αναλαμβάνουν, καθώς οι πρωτοβουλίες αυτές χαρακτηρίζονται εκ της φύσεώς τους από ευκαιριακό χαρακτήρα.»
Κύριε συνάδελφε, όταν διατελέσατε Υπουργός, όπως και τα άλλα στελέχη της παράταξής σας, οι δράσεις σας είχαν ευκαιριακό χαρακτήρα; Στη Δημοκρατία, οι πολιτικές ηγεσίες βγαίνουν από τις εκλογές. Σε όλον τον κόσμο, οι πολιτικές ηγεσίες –ακούστηκε και προηγουμένως- δεν επιλέγονται με διαδικασίες ΑΣΕΠ, αλλά βγαίνουν από εκλογές. Και μετά, όπου είναι τα όρια της κάθε πολιτικής ηγεσίας, πράγματι καταλαμβάνουν τις θέσεις πολιτικά στελέχη, τα οποία επιλέγονται με πολιτικό τρόπο. Ούτε είναι δυνατόν, επίσης, να ποινικοποιηθεί το να έχει προτέρα γνωριμία ένας Υπουργός με το γενικό του γραμματέα! Πού ακούστηκε ξανά αυτό; 
Σε όλες τις δημοκρατίες του κόσμου, λοιπόν, έτσι έχουν τα πράγματα. Στην πραγματικότητα, τα στελέχη τουλάχιστον της παράταξής σας που έχουν διατελέσει είτε πολλά χρόνια σ’ αυτήν την Αίθουσα, είτε έχουν ασκήσει εξουσία, το γνωρίζουν πάρα πολύ καλά και θα μπορούσαν, αγαπητή κυρία συνάδελφε –γιατί εκτιμώ ότι δικό σας είναι αυτό το κείμενο- αν τους είχατε ρωτήσει, να σας τα είχαν διευκρινίσει.
Αυτά ήθελα να πω και κρατώ ως κατακλείδα την ουσία ότι απευθύνετε μία ορθή παραίνεση…
(Θόρυβος-Διαμαρτυρίες από την πτέρυγα των Ανεξάρτητων Ελλήνων)","ΜΑΝΟΥΣΟΣ ΒΟΛΟΥΔΑΚΗΣ",68
"111488"," Κύριε Υπουργέ, απευθύνεστε προσωπικά σε συναδέλφους, γι’ αυτό και δέχεστε αυτές τις διακοπές. Στο Προεδρείο, λοιπόν, να απευθύνεστε, για να μην σας «επιτίθενται»  -εντός εισαγωγικών το ρήμα- λεκτικά οι συνάδελφοι. Στο Προεδρείο θα αναφέρεστε, γιατί γίνονται και διακοπές και οι συνάδελφοι δέχονται και τις βολές του Προεδρείου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111489"," Κυρία Πρόεδρε, για να προλάβω ενδεχόμενες παρεξηγήσεις, να πω πως δεν θεωρώ ότι επετέθη κανείς σε μένα προσωπικά. Αυτό οφείλω να το πω, προς αποφυγήν παρεξηγήσεων. Λέω ότι επετέθησαν σε θέσεις και πράξεις κυβερνητικές, κατά τρόπο που είναι και ανακριβής και οδηγεί σε εσφαλμένα συμπεράσματα, θέλω να πιστεύω όχι ενσυνειδήτως. Δεν μπορώ όμως να μην επισημάνω την ουσία αυτή.
Λέω λοιπόν εν κατακλείδι, ότι ορθώς απευθύνετε την παραίνεση της μείωσης των οργανικών μονάδων και των θέσεων των μετακλητών, αλλά την απευθύνετε σε λάθος αποδέκτη και σε λάθος χρόνο, γιατί την απευθύνατε στην Κυβέρνηση, η οποία το δεύτερο μήνα από τη συγκρότησή της έχει ήδη καταργήσει τις μισές από τις ειδικές γραμματείες, που λειτουργούσαν και παρήγαγαν τα όποια αποτελέσματα.
Σας ευχαριστώ.","ΜΑΝΟΥΣΟΣ ΒΟΛΟΥΔΑΚΗΣ",68
"111490"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111491"," Κυρία Πρόεδρε, θα ήθελα το λόγο, επειδή ο κύριος Υπουργός αναφέρθηκε στο όνομά μου.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"111492"," Όχι, κύριε Μαρκόπουλε.
Το λόγο έχει ο Κοινοβουλευτικός Εκπρόσωπος των Ανεξαρτήτων Ελλήνων για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111493"," Όχι έξι λεπτά, κυρία Πρόεδρε, γιατί ο κύριος Υφυπουργός είχε τριάμισι λεπτά επιπλέον.","ΒΑΣΙΛΕΙΟΣ ΚΑΠΕΡΝΑΡΟΣ",185
"111494"," Τον διακόψαμε, κύριε συνάδελφε. Αφήστε το Προεδρείο να κρίνει, κύριε συνάδελφε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111495"," Στο θέμα μας λοιπόν!
Κύριε Υπουργέ, όταν ενοχλείστε, να σκέπτεστε πριν αγανακτήσετε για τις υπηρεσίες, τι κάνατε εσείς πριν γι’ αυτές. Εγώ δεν θα λάβω υπ’ όψιν μου πόσες φορές παρενέβητε και με διακόψατε, γιατί κατανοώ ότι τα νούμερα και τα στοιχεία που σας διάβαζα, σας έφερναν σε δύσκολη θέση. Γι’ αυτό και σας κατανόησα απολύτως. Όταν όμως δεν διακόπτεστε ή διακόπτεστε, εσείς να είστε ήρεμος, διότι εμείς είμαστε εδώ για να σας ενοχλούμε. Ο καλός δικηγόρος και ο καλός Βουλευτής, ο κανονικός, είναι για να ενοχλεί. 
Άρα θα υπομένετε με ηρεμία και θα ακούτε αυτά που σας λέμε, διότι, όταν στο κάτω-κάτω λέτε «δεν ισχυριζόμαστε ότι τα ξέρουμε όλα», εμείς είμαστε εδώ να σας βοηθάμε. Να μας καλείτε να σας βοηθάμε, γιατί γνωρίζουμε ότι δεν τα ξέρετε όλα. Και αυτό σας λέμε, ότι δηλαδή οι συνέπειες και οι απορροές όλων αυτών των πράξεών σας είναι, ότι δεν τα ξέρετε όλα. 
Ξέρετε τι θέλουμε εμείς από εσάς; Να έχετε βούληση! Έχετε βούληση να καταλάβετε ότι πλέον, μιλάμε για το παρόν και για το μέλλον και δεν μιλάμε για το παρελθόν; Διότι εσείς το 2004, από τριάντα μία, τις έδρες των γραμματέων τις κάνατε εξήντα έξι. Ξέρετε για ποιο λόγο; Υφυπουργός είστε, σας ερωτώ, τι μεσολάβησε και οι τριάντα μία έγιναν εξήντα έξι; Γιατί δεν απαντήσατε σε αυτό που σας ερώτησα νωρίτερα; Μπορείτε να μου πείτε, σας παρακαλώ, γιατί δεν είπατε στη δευτερολογία σας, γιατί το 2004 ήταν εξήντα έξι και το 2007 ήταν εβδομήντα τρεις; Γιατί το 2007 ήταν εβδομήντα τρεις οι θέσεις των γραμματέων και το 2009 ήταν εβδομήντα επτά, που ήσασταν εσείς στην κυβέρνηση; Ξέρετε; 
Θα σας βοηθήσω στην απάντηση. Διότι τότε, διπλασιάσατε και το δημόσιο χρέος, διότι τότε, παίρνατε τα δανεικά εις βάρος του ελληνικού λαού. Τον φορτώνατε και σήμερα, είμαστε σε αυτήν την ελεεινή, ισοπεδωμένη άποψη και μιλάτε για ισοπέδωση. 
(Χειροκροτήματα από την πτέρυγα των Ανεξαρτήτων Ελλήνων)
 Και τότε τα δανεικά αυτά που τα φορτώσατε στον ελληνικό λαό, τα κάνατε μίζες, τα κάνατε αμοιβές, τα κάνατε μισθούς, τα κάνατε ρουσφέτια. 
Και κάτι άλλο. Τι συμβαίνει όταν υπάρχει συμφωνία προγραμματική –και απευθύνομαι και στα άλλα κόμματα, τους εκπροσώπους που σέβομαι- και λέτε: «Η νέα Κυβέρνηση εθνικής ευθύνης θα είναι όσο το δυνατόν πιο μικρή, λειτουργική και επιτελικού χαρακτήρα. Δεν θα αποτελείται από φέουδα κομματικών επιρροών, θα λειτουργεί ενιαία, θα στηρίζεται στη διαφάνεια, στις προγραμματικές συμφωνίες» και αμέσως υπάρχει άλλη που λέει: «Συμφωνούμε για το δραστικό περιορισμό του αριθμού των ειδικών συμβούλων και συνεργατών των Υπουργών, γενικών γραμματέων και Βουλευτών». 
Μπορείτε να μας πείτε αριθμό, να πω ότι είστε ενημερωμένος; Μπορείτε να μας πείτε αριθμούς, να πούμε ότι «ναι, ήρθε ο Υφυπουργός και μας κατατρόπωσε, απαντώντας στα ερωτήματά μας»; Έχετε στοιχεία -γιατί αναφερθήκατε στην κυρία συνάδελφο προηγουμένως, την εισηγήτρια του κόμματός μας- να απαντήσετε ή θα απαντήσετε με γενικόλογα και με αοριστολογίες και με αυτά τα αοριστολογικά στερεότυπα που είχατε και στον προηγούμενο λόγο σας; 
Είστε τρεις μήνες Κυβέρνηση, διπλασιάστηκαν οι γενικές γραμματείες και οι ειδικές επί Κυβερνήσεώς σας. Αν λάβετε υπ’ όψιν αυτήν την Κυβέρνηση, τις διπλασιάσατε με τη Νέα Δημοκρατία το 2004 και δεν ήρθατε σήμερα να μας πείτε το λόγο γιατί τις αυξήσατε. Και σήμερα τουλάχιστον, εγώ θα περίμενα από εσάς να μας πείτε το λόγο. Αυτές που μειώσατε δεν είναι 50%, που είπατε νωρίτερα. Φέρτε τα στοιχεία ότι είναι περισσότερες από 50%. Φέρτε τα στοιχεία.","ΒΑΣΙΛΕΙΟΣ ΚΑΠΕΡΝΑΡΟΣ",185
"111496"," Το δώδεκα στο είκοσι τρία τι σχέση έχει, κύριε συνάδελφε;","ΜΑΝΟΥΣΟΣ ΒΟΛΟΥΔΑΚΗΣ",68
"111497"," Άρα δεν είναι αλήθεια αυτό που λέτε. Φέρτε μας τα στοιχεία, γιατί εγώ έχω καταγράψει ότι έχουν μειωθεί περισσότερες από 50%. 
Συνεπώς, όταν απευθύνεστε σε εμάς, επειδή θα σας απασχολήσουμε στο μέλλον, να ξέρετε ότι εμείς θα είμαστε ο «μπελάς σας». Δεν θα σας αφήσουμε σε χλωρό κλαρί, γιατί δεν μπορείτε να λέτε πράγματα όπως σημείωσα προηγουμένως, ότι είστε ένα κράτος που σέβεται τα χρήματα των φορολογουμένων, όταν το έγκριτο περιοδικό «ΕΠΙΚΑΙΡΑ» σήμερα, λέει «έρχεται τσουνάμι στην ακίνητη περιουσία, πογκρόμ κατά της ιδιοκτησίας με ανελέητους φόρους και δημεύσεις, σε ξένη εταιρεία παραδίδουν δημόσιες εκτάσεις και βραχονησίδες». Κι έρχεστε εσείς να μας πείτε σήμερα, ότι είστε ένα κράτος δικαίου και ότι η Δημόσια Διοίκηση είναι αυτή που λέτε εσείς ότι είναι. 
Να σας πω κάτι; Η Δημόσια Διοίκηση είναι αυτή που είναι, στη χλεύη του ελληνικού λαού, γιατί έχει χαθεί η εμπιστοσύνη μεταξύ διοίκησης και διοικουμένων. Έχουν καταργηθεί οι αρμοί της κοινωνικής συνοχής. Έχει καταργηθεί η αρχή της αμοιβαίας εμπιστοσύνης. Δεν υπάρχει αμοιβαία εμπιστοσύνη, δεν υπάρχει εμπιστοσύνη του διοικουμένου προς τη διοίκηση. Το έχετε καταλάβει; Να πάμε να δούμε σε όποια υπηρεσία θέλετε, που εσείς βαυκαλίζεστε ότι είστε Υφυπουργός και ότι ευρύθμως λειτουργείτε; Θέλετε να πάμε στις δημόσιες υπηρεσίες να δούμε τι γίνεται; Να πάμε όπου θέλετε, για να διαπιστώσετε ότι έχει καταργηθεί αυτή η αρχή. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Τελειώνοντας, εμείς είπαμε ότι είμαστε δίπλα. Θα λάβετε υπ’ όψιν όμως την αγωνία μας, όπως είπε ο κ. Βορίδης, την οποία χαιρέτησε και είπε: «Χαιρετίζω την αγωνία των Ανεξαρτήτων Ελλήνων». Θα λάβετε υπ’ όψιν την πρόταση του κ. Μητρόπουλου και κυρίως του κ. Λυκούδη, οι οποίοι ενστερνίστηκαν αυτήν την αγωνία μας και είπαν ότι πάμε κατά διαβόλου, αν δεν ενστερνιστούμε αυτά που πρέπει να κάνουμε. Και θα λάβετε υπ’ όψιν την αλήθεια, ότι δεν έχετε αυτό που πρέπει να έχετε ως υλικό. 
Και σε σχέση με την κατάσταση που διανύουμε τώρα, πρέπει να κάνετε δεκτό αυτό που σας λέμε. Και αν θέλετε και κάτι άλλο, έχετε τη βούληση, έχετε αυτό που λέμε την «εθνική λεβεντιά» να μειώσετε ό,τι περισσεύει; Δώστε μας όμως ονόματα και στοιχεία. 
(Χειροκροτήματα από την πτέρυγα των Ανεξαρτήτων Ελλήνων)","ΒΑΣΙΛΕΙΟΣ ΚΑΠΕΡΝΑΡΟΣ",185
"111498"," Ευχαριστούμε, κύριε συνάδελφε. 
Το λόγο έχει για πέντε λεπτά ο κύριος Υπουργός, για να απαντήσει στον κ. Καπερνάρο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111499"," Ευχαριστώ, κυρία Πρόεδρε. 
Ξέρετε, το να εξανίσταται κανείς και να παρουσιάζεται σαν να τον πνίγει το δίκιο του, δεν φτάνει. Χρειάζεται να μιλήσουμε συγκεκριμένα. 
Με ρωτήσατε λοιπόν συγκεκριμένα, ποιο είναι το 50%. Είναι πάρα πολύ απλό. Οι δώδεκα ειδικές γραμματείες που καταργούνται, στην πραγματικότητα είναι λίγο περισσότερο από το 50% των είκοσι τριών, αφού το 50% είναι το μισό. Το 12 είναι το μισό του 24 και όχι του 23. 
Άρα όσον αφορά αυτό που ρωτάτε, ναι πράγματι, καταργήσαμε ήδη περισσότερο από το 50%. Αυτά είναι τα στοιχεία τα οποία είναι και στο νόμο, ο οποίος έχει ήδη κατατεθεί και μπορείτε να μετρήσετε. Υποθέτω ότι δεν θέλετε να βγάλω ένα…","ΜΑΝΟΥΣΟΣ ΒΟΛΟΥΔΑΚΗΣ",68
"111500"," Μιλάμε για γενικούς και ειδικούς γραμματείς συνολικά.","ΒΑΣΙΛΕΙΟΣ ΚΑΠΕΡΝΑΡΟΣ",185
"111501"," Κύριε Καπερνάρο, θα μπορέσετε να απαντήσετε μετά από τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111502"," Από εκεί και πέρα…","ΜΑΝΟΥΣΟΣ ΒΟΛΟΥΔΑΚΗΣ",68
"111503"," Να απαντήσει, κυρία Πρόεδρε, επ’ αυτού που τον ρωτάμε.","ΒΑΣΙΛΕΙΟΣ ΚΑΠΕΡΝΑΡΟΣ",185
"111504"," Κύριε Καπερνάρο, ακούστε αυτό που σας λέει το Προεδρείο. Πρώτα απ’ όλα, εκθέτετε το Προεδρείο. Μετά θα έχετε τρία λεπτά, για να απαντήσετε στον κύριο Υπουργό. Γι’ αυτό δεν πρέπει να διακόπτετε.
Κύριε Υπουργέ, συγγνώμη και παρακαλώ συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111505"," Ζητώ συγγνώμη και εγώ.","ΒΑΣΙΛΕΙΟΣ ΚΑΠΕΡΝΑΡΟΣ",185
"111506"," Κύριε Υπουργέ, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111507"," Σας ευχαριστώ, κυρία Πρόεδρε. 
Οι παραινέσεις ξέρω ότι δίνουν ενδεχομένως και τηλεοπτικό χρόνο και άλλα. Όμως αυτήν την στιγμή, σας λέω ότι το 50% αναφέρθηκε συγκεκριμένα στις θέσεις των ειδικών γραμματέων. Δεν είπε κανείς ότι καταργήθηκε το 50% των οργανικών μονάδων ή των θέσεων της πολιτικής ηγεσίας. Υπάρχει κάποιος που πιστεύει ότι θα μπορούσε να γίνει αυτό; 
Αναφέρθηκα σε άλλο ένα σημείο στον αριθμό 50% και πάλι πολύ συγκεκριμένα. Αναφέρθηκα στη μείωση των οργανικών μονάδων που θα προκύψει για το δικό μας Υπουργείο, από τη διαδικασία της αναδιάρθρωσης, που προκύπτει μετά από την αξιολόγηση που είναι σε εξέλιξη. Αυτά είναι τα δεδομένα, κυρίες και κύριοι συνάδελφοι. 
Θα πρέπει οι παρατάξεις που βρίσκονται εδώ μέσα, να ξεπεράσουν ενδεχομένως τον εσωτερικό τους διχασμό και αναφέρομαι σε ορισμένες από τις διαφορετικές φωνές που ακούστηκαν εδώ, διότι πρέπει να καταλήξουμε όλοι όσοι έχουμε ευθύνη, στο πού ακριβώς πορευόμαστε. Ζητάμε μείωση των οργανικών μονάδων, αλλά αύξηση του κράτους; Διότι κάτι τέτοιο προκύπτει. Κάτι τέτοιο διέγνωσα από τις αντιφάσεις στις οποίες υπέπεσαν μεταξύ τους –και όχι ο καθένας χωριστά- οι επερωτώντες Βουλευτές. 
Εμείς προχωράμε μ’ αυτά τα δεδομένα. Εμείς δεν ισχυριστήκαμε –και αυτό είναι μία πολύ μεγάλη προσπάθεια δημιουργίας εσφαλμένων εντυπώσεων- ότι το κράτος σήμερα είναι αυτό που πρέπει να είναι ή αυτό στο οποίο στοχεύουμε. 
Άρα λοιπόν, αξιότιμε Κοινοβουλευτικέ Εκπρόσωπε των Ανεξαρτήτων Ελλήνων, καμμία σχέση μ’ αυτά τα οποία είπα. Αυτό που είπα, δεν είχε αυτό που αναφέρατε. Και ποιος θα μπορούσε να ισχυριστεί κάτι τέτοιο; Ή μήπως εσείς από την πλευρά σας θα μπορούσατε να ισχυριστείτε ότι υπάρχει ή ότι θα μπορούσε να υπάρξει κυβέρνηση, η οποία στους δύο μήνες -όχι σε τρεις, αλλά σε δύο μήνες, κύριε συνάδελφε- της θητείας της θα είχε ήδη φτιάξει αποτελεσματικό και λειτουργικό κράτος; Αυτά μπορούν να τα λένε μόνο όσοι θέλουν να δημιουργούν εντυπώσεις. 
Εμείς προχωράμε, όπως είπα και από την αρχή, με πρόγραμμα, με σχέδιο και φέρνουμε στην Εθνική Αντιπροσωπεία και αυτές τις βασικές ιδέες, αλλά βέβαια και την περαιτέρω προσπάθεια που θα γίνει, μετά από την αξιολόγηση και τη συνολική αναδιάρθρωση που μελετάται και θα γίνει. 
Σας ευχαριστώ πολύ.","ΜΑΝΟΥΣΟΣ ΒΟΛΟΥΔΑΚΗΣ",68
"111508"," Σας ευχαριστούμε και εμείς, κύριε Υπουργέ. 
Κύριε Καπερνάρο, έχετε το λόγο για τρία λεπτά για να απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111509"," Κυρία Πρόεδρε, ζητώ συγγνώμη για τον τόνο της φωνής μου νωρίτερα, αλλά αναγκάστηκα ή αν θέλετε «προκλήθηκα», εντός εισαγωγικών η λέξη και όχι με προσωπική ευθύνη του κυρίου Υφυπουργού. Όμως, κυρία Πρόεδρε, υποβάλαμε ερωτήσεις και περιμέναμε απαντήσεις. Η κυρία συνάδελφος των Ανεξαρτήτων Ελλήνων που εισηγήθηκε το θέμα, διατύπωσε σαφέστατες ερωτήσεις. 
Θέλω να ρωτήσω τους αξιότιμους συναδέλφους μου, άκουσαν κάποια απάντηση επί της επερωτήσεώς μας; Ακούστηκε πώς συμβιβάζονται οι εξαγγελίες του Πρωθυπουργού κ. Σαμαρά για «πιο οικονομική και αξιοκρατική Δημόσια Διοίκηση» με τους παραπάνω διορισμούς φίλων, τους οποίους καταγγέλλει; 
Αυτό δεν απαντήθηκε. Και χρωστάω στον κύριο Υφυπουργό –και όταν υπόσχομαι και απειλώ κρατώ και τις υποσχέσεις μου και τις απειλές μου- να του δώσω τη λίστα, την οποία έχω. Εκεί θα του αποδείξω εάν αυτό που είπε ο κύριος Πρωθυπουργός είναι αληθές, αν συμβαίνει στην πραγματικότητα. Απεναντίας συμβαίνει το αντίθετο.
Κατ’ αρχάς πρέπει να έχουν ειδική ρύθμιση, να προηγηθεί νομοθετική ρύθμιση, για να απομακρυνθούν οι ειδικοί γραμματείς. Έγινε αυτό, κύριε Υφυπουργέ; Όχι, κυρία Πρόεδρε, δεν έγινε.
Αυτό που καταργήθηκε, όπως λέει, εγώ θα δεχθώ ότι καταργήθηκε. Είχαν ειδικούς γραμματείς; Δηλαδή το ερώτημα τίθεται ως εξής: Καταργήσατε…","ΒΑΣΙΛΕΙΟΣ ΚΑΠΕΡΝΑΡΟΣ",185
"111510"," Κυρία Πρόεδρε, να παρέμβω.","ΜΑΝΟΥΣΟΣ ΒΟΛΟΥΔΑΚΗΣ",68
"111511"," Παρακαλώ, κύριε Υφυπουργέ, μη διακόπτετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111512"," Εγώ σας επιτρέπω να με διακόψετε.","ΒΑΣΙΛΕΙΟΣ ΚΑΠΕΡΝΑΡΟΣ",185
"111513"," Κυρία Πρόεδρε, με συγχωρείτε. Κύριε συνάδελφε, σας λέω ότι η κατάθεση του σχεδίου νόμου βρίσκεται αυτήν την ώρα υπό επεξεργασία στις επιτροπές.","ΜΑΝΟΥΣΟΣ ΒΟΛΟΥΔΑΚΗΣ",68
"111514"," Εντάξει, κύριε Υφυπουργέ, καταγράφηκε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111515"," Αυτήν τη στιγμή ας δεχτούμε…","ΒΑΣΙΛΕΙΟΣ ΚΑΠΕΡΝΑΡΟΣ",185
"111516"," Αλλά δεν είναι δυνατόν…","ΜΑΝΟΥΣΟΣ ΒΟΛΟΥΔΑΚΗΣ",68
"111517"," Μισό λεπτό, αφού κάνει παρέμβαση ο κύριος Υπουργός. Σας διέκοψε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111518"," Κυρία Πρόεδρε, ας δεχτούμε…","ΒΑΣΙΛΕΙΟΣ ΚΑΠΕΡΝΑΡΟΣ",185
"111519"," …(Δεν ακούστηκε)","ΜΑΝΟΥΣΟΣ ΒΟΛΟΥΔΑΚΗΣ",68
"111520"," Κύριε Υφυπουργέ, μόλις τελειώσει ο κύριος Βουλευτής το χρόνο του, θα δεχτώ την παρέμβασή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111521"," Μην μου χρεώνετε το χρόνο.","ΒΑΣΙΛΕΙΟΣ ΚΑΠΕΡΝΑΡΟΣ",185
"111522"," Δώστε στο συνάδελφο χρόνο, κυρία Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"111523"," Θα σας καλύψω.","ΒΑΣΙΛΕΙΟΣ ΚΑΠΕΡΝΑΡΟΣ",185
"111524"," …(Δεν ακούστηκε)","ΜΑΝΟΥΣΟΣ ΒΟΛΟΥΔΑΚΗΣ",68
"111525"," Εγώ είμαι υποχρεωμένος να δεχτώ ότι αυτές…","ΒΑΣΙΛΕΙΟΣ ΚΑΠΕΡΝΑΡΟΣ",185
"111526"," …(Δεν ακούστηκε)","ΜΑΝΟΥΣΟΣ ΒΟΛΟΥΔΑΚΗΣ",68
"111527"," Αν έχει το λόγο ο κύριος Υπουργός, ζητώ συγγνώμη.","ΒΑΣΙΛΕΙΟΣ ΚΑΠΕΡΝΑΡΟΣ",185
"111528"," Εσείς έχετε το λόγο.","ΜΑΝΟΥΣΟΣ ΒΟΛΟΥΔΑΚΗΣ",68
"111529"," Εάν ο κύριος Υφυπουργός…","ΒΑΣΙΛΕΙΟΣ ΚΑΠΕΡΝΑΡΟΣ",185
"111530"," …(Δεν ακούστηκε)","ΜΑΝΟΥΣΟΣ ΒΟΛΟΥΔΑΚΗΣ",68
"111531"," Κυρία Πρόεδρε, τι θέλετε να κάνουμε τώρα; Να συνεχίσω;","ΒΑΣΙΛΕΙΟΣ ΚΑΠΕΡΝΑΡΟΣ",185
"111532"," Παρακαλώ συνεχίστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111533"," Εγώ είμαι υποχρεωμένος να δεχτώ ως αληθή τη διαβεβαίωση του κυρίου Υφυπουργού ότι αυτήν τη στιγμή, είναι στην κατάσταση της συστάσεως, της επεξεργασίας σχεδίου νόμου. Το δέχομαι. Είναι αληθές.","ΒΑΣΙΛΕΙΟΣ ΚΑΠΕΡΝΑΡΟΣ",185
"111534"," Είναι εδώ, στη Βουλή.","ΜΑΝΟΥΣΟΣ ΒΟΛΟΥΔΑΚΗΣ",68
"111535"," Στη Βουλή. Ό,τι θέλετε. Αυτό σημαίνει ότι καταργήθηκαν κατ’ αρχάς; Μιλάμε στον ενεστώτα. Καταργήθηκαν; Σας λέω λοιπόν το εξής: Αυτήν τη στιγμή που μιλάμε στον ενεστώτα, τώρα που συζητάμε την επερώτηση, έχουν καταργηθεί; Όχι, λοιπόν!
Δεύτερον, γι’ αυτούς τους γραμματείς –όχι τις γραμματείες- που έχασαν τη θέση τους, που φεύγουν, υπάρχουν ονοματεπώνυμα; Μπορείτε να μας τα πείτε; Ή καταργούνται αυτές οι γραμματείες οι οποίες ήταν αδειανά πουκάμισα, διότι δεν είχαν στελεχωθεί ποτέ; Αυτό δεν σημαίνει «καταργώ ειδικές γραμματείες».
Κύριε Υφυπουργέ, έχουμε τριάντα πέντε χρόνια στις αίθουσες των δικαστηρίων. Αυτά θα σας λέμε, θα τα κόβετε. Τώρα που μιλάμε θα λέτε τι γίνεται. Είστε υποχρεωμένος να λέτε την αλήθεια στον ενεστώτα. Αυτήν τη στιγμή που σας ερωτάμε, θα απαντάτε με τα στοιχεία που έχετε τώρα. Με το «θα» και το «πρέπει να» πορευτήκαμε τριάντα χρόνια και φτάσαμε σε αυτόν το ξεπεσμό, σε αυτόν τον παγκόσμιο περίγελω, σε αυτήν την κατάντια τη σημερινή, που είμαστε πάντα μετέωροι μεταξύ του «θα» και του «πρέπει να».
Αυτήν τη στιγμή λοιπόν δεν έχετε καταργήσει τίποτα, ακόμα κι αν είναι στην επιτροπή της Βουλής και δεύτερον, αυτό που «θα» καταργήσετε, είναι γραμματείες και όχι γραμματείς που στελεχώνουν τις γραμματείες με ονοματεπώνυμα.
Ευχαριστώ.","ΒΑΣΙΛΕΙΟΣ ΚΑΠΕΡΝΑΡΟΣ",185
"111536"," Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά και ολοκληρώνεται με την παρέμβασή σας η συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111537"," Ένα λεπτό, για να πω ότι θα περίμενα ότι μετά από τις εξηγήσεις τις προηγούμενες, δεν θα είχαμε συνέχεια ανακριβειών στο ίδιο τουλάχιστον πνεύμα. Εκτός αν θεωρείτε ότι θα ήταν δυνατόν στους δύο μήνες, να έχουν ολοκληρωθεί οι διαδικασίες που προβλέπονται για τις νομοθετικές ρυθμίσεις. Γιατί δεν σας είδα, κύριε συνάδελφε, να αναφερθείτε στο γεγονός ότι εφόσον οι ειδικές αυτές γραμματείες είχαν συγκροτηθεί με νόμους, μόνο με νόμους μπορούν να καταργηθούν, παρά το ότι διερωτάστε στο έγγραφο που συνυπογράψατε «γιατί λέτε ότι χρειάζεται νόμος». Χρειάζεται νόμος, γιατί συγκροτήθηκαν με νόμο. Μου λέτε ότι είστε τριάντα πέντε χρόνια στα δικαστήρια. Υποθέτω αυτό το γνωρίζετε πολύ καλύτερα από εμένα.
Όσο δε για το αν ήταν ή δεν ήταν οι γραμματείες αυτές στελεχωμένες, σας απάντησα και πριν. Σας απάντησα για την ειδική γραμματεία του δικού μου Υπουργείου, για άνθρωπο με τον οποίο συνεργάζομαι κάθε μέρα, ακόμα και τώρα, γιατί πρέπει να παραδώσει, γιατί εν πάση περιπτώσει βρίσκεται εν εξελίξει το έργο.
Σας ανέφερα και άλλες γραμματείες. Είναι πολύ ξεκάθαρο ότι εδώ πρέπει να μιλάμε με στοιχεία και όχι με παλαιά βιβλία. Όσο σπουδαίος και αν είναι ο συγγραφέας τους, όσο σπουδαίο και αν είναι το βιβλίο…","ΜΑΝΟΥΣΟΣ ΒΟΛΟΥΔΑΚΗΣ",68
"111538"," Του 2012 είναι το βιβλίο…","ΒΑΣΙΛΕΙΟΣ ΚΑΠΕΡΝΑΡΟΣ",185
"111539"," Το ακούσαμε όλοι αυτό. Δεν χρειάζεται να παρεμβαίνετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111540"," Ένα βιβλίο από τη στιγμή που συγγράφεται μέχρι να εκδοθεί, έχει περάσει χρόνος ο οποίος προφανώς, δεν αποδίδει την τρέχουσα επικαιρότητα. 
Απευθύνατε στην Κυβέρνηση την παραίνεση να μιλάμε στον ενεστώτα χρόνο. Φαντάζομαι αυτό αφορά και εσάς, που ζητάτε από την Κυβέρνηση τώρα, απαντήσεις γιατί το 2004 ή το 2007 έγινε το άλφα ή το βήτα. Ο ενεστώτας να ισχύει για όλους. 
Πρέπει να σας πω ότι στις σημερινές συνθήκες πρέπει να μειωθούν οι ειδικές γραμματείες και αυτό δήλωσε και πράττει ο Πρωθυπουργός. Να ξέρετε όμως ότι οι περισσότερες ειδικές γραμματείες στο ελληνικό κράτος προΐστανται των διαχειριστικών αρχών των επιχειρησιακών προγραμμάτων του ΕΣΠΑ. Αυτό οδήγησε –κακώς ενδεχομένως- σε αύξηση, αλλά αυτό και όχι αυτά τα οποία υπαινίσσεστε. Εν πάση περιπτώσει, ξανά λέω ότι εμείς στους δυο μήνες κάναμε αυτά τα οποία καταγγέλλετε και που συνέβαιναν επί δεκαετίες.
Να μην απευθύνετε λοιπόν σ’ αυτήν την Κυβέρνηση αυτήν την κατηγορία, αλλά να συνδράμετε –εφόσον λέτε ότι ενστερνίζεστε τους τελικούς στόχους- την προσπάθεια, γιατί σε αυτές τις συνθήκες δεν θα κριθεί κανένας μας από το πόσο αρεστός θα γίνει στο ακροατήριό του. Θα κριθούμε όλοι –και κρινόμαστε- από τα αποτελέσματα και μόνο.
Σας ευχαριστώ πολύ.","ΜΑΝΟΥΣΟΣ ΒΟΛΟΥΔΑΚΗΣ",68
"111541"," Σας ευχαριστώ, κύριε Υπουργέ.
Κηρύσσεται περαιωμένη η συζήτηση επί της υπ’ αριθμόν 3/3/30-7-2012 επίκαιρης επερώτησης Βουλευτών των Ανεξαρτήτων Ελλήνων προς τους Υπουργούς Επικρατείας και Διοικητικής Μεταρρύθμισης και Ηλεκτρονικής Διακυβέρνησης, σχετικά με τους διορισμούς Γενικών και Ειδικών Γραμματέων.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"111542"," Μάλιστα, μάλιστα.
Με τη συναίνεση του Σώματος και ώρα 14.41΄, λύεται η συνεδρίαση για τη Δευτέρα 3 Σεπτεμβρίου 2012 και ώρα 18.00΄ με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
