"","Content","name","ParlmemberID"
"135276","Date","7-2-2013",NA
"135277"," Κυρία Πρόεδρε, κύριε Υπουργέ, χθες το απόγευμα στο μπλόκο των Κερδυλλίων ένας αγρότης ονόματι Δημήτρης, σαράντα πέντε χρονών με δύο ανήλικα παιδιά, μου λέει: «Να σας δώσω τα χωράφια μου, περίπου σαράντα στρέμματα, το τρακτέρ μου, το μηχανικό εξοπλισμό. Δεν χρωστάω πουθενά. Να μου πείτε πώς μπορώ να γίνω βιώσιμος. Εγώ δεν μπορώ να γίνω βιώσιμος. Γι’ αυτό και εγώ σήμερα, επειδή τα νούμερα που έχω μπροστά μου μού αποδεικνύουν ότι δικαιολογημένα δεν μπορώ να γίνω βιώσιμος, είμαι υποχρεωμένος να σας τα καταθέσω για να σας αποδείξω ότι πράγματι υπάρχει ένα τεράστιο πρόβλημα επιβίωσης στον αγροτικό χώρο».
Όπως ξέρετε κι εσείς, κύριε Υπουργέ, έχουμε το υψηλότερο κόστος παραγωγής σ’ όλη την Ευρωζώνη και προφανώς σ’ όλη την Ευρωπαϊκή Ένωση. Είναι χαρακτηριστικό ότι ανέβηκε κατά 8,7% το 2011 και το 2012 συνεχίστηκε η αύξηση. Με τα μέτρα που έρχονται τώρα, το 2013, αυτό που φαίνεται ουσιαστικά είναι ότι θα έχουμε μία αύξηση του κόστους παραγωγής τουλάχιστον κατά 30%.
Βεβαίως την ίδια ώρα υπάρχει το μεγάλο ζήτημα με τη μείωση του αγροτικού εισοδήματος. Σωρευτικά το διάστημα της εξαετίας 2006-2011, όπως εκτιμάται από το EUROSTAT, το αγροτικό εισόδημα στην Ελλάδα μειώθηκε κατά 22,6%, ενώ στο ίδιο διάστημα συγκριτικά στις άλλες χώρες της Ευρωπαϊκής Ένωσης των είκοσι επτά αυξήθηκε κατά 19%. Για το 2012 οι εκτιμήσεις, τουλάχιστον, είναι ότι «τρέχει» μία μείωση γύρω στο 9%. Το 2013, με τα μέτρα που έχουν παρθεί, αντιλαμβάνεστε ότι θα ξεπεράσει το 15%. Άρα δηλαδή μιλάμε σωρευτικά για μία απώλεια της τάξης του 45%. Αυτό είναι το χάσμα που υπάρχει μεταξύ του Ευρωπαίου αγρότη και του Έλληνα αγρότη. 
Κύριε Υπουργέ, εσείς παρακολουθείτε όλα αυτά που συμβαίνουν στον αγροτικό χώρο ως απλός θεατής και υποτίθεται ότι υποστηρίζετε ένα χώρο ο οποίος πρέπει να επιβιώσει γιατί είναι και ο χώρος που μπορεί να συμβάλει στην παραγωγική ανασυγκρότηση της χώρας.
Δεν θα σταθώ περισσότερο στο κόστος παραγωγής, διότι αυτό είναι που δημιουργεί και τις προϋποθέσεις για να έχει ο καταναλωτής ακριβό προϊόν και εκεί υπάρχει ένα τεράστιο πρόβλημα. Η παρέμβασή σας στο να κλείσει αυτή η ψαλίδα μεταξύ παραγωγού και καταναλωτή είναι ανύπαρκτη.
Θα πάω σ’ ένα θέμα που κυριολεκτικά εμποδίζει τον αγρότη να ξεκινήσει την ερχόμενη καλλιεργητική περίοδο. Η περίπτωση της κατάργησης της Αγροτικής Πίστης και της μεταφοράς της Αγροτικής Τράπεζας στην Τράπεζα Πειραιώς έχει οδηγήσει σε τέτοια έλλειψη ρευστότητας που ουσιαστικά ο Έλληνας αγρότης δεν μπορεί να καλλιεργήσει.
Ίσως αργότερα να αναφερθούμε και στα ζητήματα των μέτρων που υποτίθεται ότι χθες εξαγγείλατε, στην αποεπένδυση που υπάρχει στον αγροτικό χώρο. Σχέδια βελτίωσης και προγράμματα δεν προχωράνε διότι οι τράπεζες δεν δίνουν εγγυήσεις και βέβαια, το να παρουσιάζεται σήμερα η Τράπεζα Πειραιώς ότι δήθεν εξυπηρετεί μία ανάγκη, αντιλαμβάνεστε ότι αν το συγκρίνετε αυτό με τη χαριστική μεταφορά που έχει γίνει, πρόκειται ουσιαστικά για έναν εμπαιγμό ευρύτερα στον αγροτικό χώρο.","ΕΥΑΓΓΕΛΟΣ ΑΠΟΣΤΟΛΟΥ",35
"135278"," Το λόγο έχει ο κ. Νικόλαος Μίχος για να τοποθετηθεί στη δική του επίκαιρη ερώτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135279"," Κυρία Πρόεδρε, κύριε Υπουργέ, όλοι οι αγρότες αυτήν τη στιγμή έχουν βγει στους δρόμους. Τυχαίνει να έχω μεγαλώσει σε αγροτοκτηνοτροφική οικογένεια. Ξέρω πάρα πολύ καλά τι αγώνας χρειάζεται από την ώρα που θα σπείρεις ένα χωράφι μέχρι την ώρα που θα το θερίσεις. Το πετρέλαιο είναι πανάκριβο. Αυτή τη στιγμή για να καλλιεργήσεις τριακόσια στρέμματα, δεν θα τα οργώσεις μια φορά. Θα τα περάσεις πρώτο χέρι, δεύτερο και τρίτο. Είναι εννιακόσια στην ουσία. Τα έξοδα είναι υπερβολικά πολλά από λιπάσματα, από σπόρους, από πετρέλαιο. Η φορολογία ανεβαίνει. Θέλετε να φορολογήσετε τα αγροτεμάχια. Ο ΟΓΑ έχει ανέβει. Ο μέσος όρος ηλικίας έχει ανέβει. Πάει στα εξήντα επτά έτη. Νομίζετε ότι είναι εύκολο για έναν αγρότη μετά από τόσα χρόνια δουλειάς μέσα στα χωράφια να μπορέσει να αντέξει να δουλεύει, ιδίως για μία γυναίκα να δουλεύει μέχρι τα εξήντα επτά της χρόνια; Είναι πολύ δύσκολο. 
Εμείς έχουμε πει πάρα πολλές φορές ότι η Ελλάδα πρέπει να επιστρέψει στην πρωτογενή παραγωγή οπωσδήποτε –αυτό είναι το πιο βασικό- και να σταματήσει η ΕΟΚ να μας επιβάλλει το τι θα κάνουμε. 
Μέχρι το 1974 ο αγροτικός πληθυσμός ήταν στο 60%. Το 1981 είχε κρατηθεί στο 31%. Αυτήν τη στιγμή δεν είναι ούτε στο 10%. Η ΕΟΚ το μόνο που ξέρει να κάνει είναι να επιβάλλει. Το μόνο που θα έπρεπε να επιβάλλει πρώτα απ’ όλα ήταν να χαριστούν τα χρέη στους αγρότες, να δοθούν νέες επιδοτήσεις να μπορέσουν να ξεκινήσουν. Στη Θράκη υπάρχουν χιλιάδες στρέμματα ανεκμετάλλευτα. Θα μπορούσε εκεί να ανέβει νέος κόσμος, να αφομοιωθεί και η ανεργία να πέσει και να μην έχουμε και την κονσερβοποίηση της Θράκης που είναι και αυτό σημαντικό. 
Από εκεί και πέρα θέλω να σας ρωτήσω αν προτίθεστε να λάβετε μέτρα ανακούφισης και στήριξης των Ελλήνων αγροτών και ποια θα είναι αυτά. Θα προχωρήσετε στη χάραξη μιας πολιτικής που θα παρέχει υγιή κίνητρα στη νεολαία ώστε να επιστρέψει στις γεωργικές εργασίες με σκοπό να τονωθεί και να μειωθεί η ανεργία; 
Δεύτερον, δεσμεύεστε πως δεν πρόκειται να προχωρήσει στη σχεδιαζόμενη φορολόγηση των αγροτεμαχίων μέτρο που θα σημάνει την οριστική εξόντωση χιλιάδων και ήδη οικονομικά εξουθενωμένων αγροτών;","ΝΙΚΟΛΑΟΣ ΜΙΧΟΣ",326
"135280"," Ευχαριστώ, κύριε Μίχο.
Κύριε Υπουργέ, έχετε το λόγο για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135281"," Ευχαριστώ, κυρία Πρόεδρε.
Και εγώ προέρχομαι από αγροτική οικογένεια. Έχω οργώσει, έχω σπείρει, έχω θερίσει. Γνωρίζω από πρώτο χέρι, λοιπόν, τις αγωνίες και τον αγώνα των αγροτών. Γι’  αυτό από την πρώτη στιγμή που βγήκαν στους δρόμους  είπα ότι τα περισσότερα των αιτημάτων των αγροτών είναι δίκαια. Το ζητούμενο, όμως, είναι στα δημοσιονομικά πλαίσια τι δυνατότητες  υπάρχουν για να ανακουφίσουμε άμεσα τους αγρότες στα οικονομικά τους προβλήματα, τι λύσεις μπορούμε να δώσουμε στα διαρθρωτικά προβλήματα και μαζί τους να σχεδιάσουμε το αύριο της ελληνικής γεωργίας και κτηνοτροφίας. 
Αναφερθήκατε, κύριε Αποστόλου, στον αγρότη από τις  Σέρρες με το μικρό κλήρο. Ο μικρός και πολυτεμαχισμένος κλήρος είναι από τις παθογένειες της ελληνικής γεωργίας. Διαρθρωτικά προβλήματα, παθογένειες χρόνων δεν μπορούν να αντιμετωπιστούν μέσα σε μια νύχτα. Όμως, μέσα σε αυτό το ασφυκτικό πλαίσιο, μέσα στο «καλαπόδι» του μνημονίου που βρίσκεται η χώρα, προσπαθούμε να δώσουμε λύσεις, στο μέτρο του δυνατού πάντα. Και χθες η Κυβέρνηση εξάντλησε κάθε περιθώριο που είχε, προκειμένου να ικανοποιήσει στο μέτρο πάντα του δυνατού τα αιτήματα των αγροτών.
Δώσαμε απαντήσεις σε έντεκα θέματα που έθεσαν οι αγρότες, πρώτα απ’ όλα στο ζήτημα της συνδεδεμένης ενίσχυσης που δίνεται στους βαμβακοπαραγωγούς. Ο κύριος όγκος των διαμαρτυρομένων στο μπλόκο της Νίκαιας είναι βαμβακοπαραγωγοί της Θεσσαλίας. Αλλά και στις Σέρρες που βρεθήκατε πολλοί καλλιεργητές είναι βαμβακοπαραγωγοί. Αναρωτιούνται αν θα δοθεί η συνδεδεμένη ενίσχυση σε όλους και σε αυτούς που επλήγησαν από το πράσινο σκουλήκι φέτος. 
Είπα στο παρελθόν και στην Ένωση Αγροτικών Συνεταιρισμών Καρδίτσας όταν βρέθηκα πρόσφατα και στο Δήμο της Καρδίτσας, αλλά και από αυτό το Βήμα, ότι η συνδεδεμένη ενίσχυση ύψους 200 περίπου εκατομμυρίων ευρώ θα δοθεί σε όλους τους παραγωγούς που καλλιέργησαν βαμβάκι, ασχέτως αν επλήγησαν ή όχι από το πράσινο σκουλήκι, ανεξάρτητα δηλαδή, αν έπιασαν το πλαφόν παραγωγής που συνδέεται με την καταβολή της συνδεδεμένης ενίσχυσης. Διότι όπως πολύ καλά γνωρίζετε η συνδεδεμένη ενίσχυση δεν είναι επίδομα. Δίνεται στους αγρότες για να παράξουν. Είπαμε, λοιπόν, ότι όλοι όσοι αποδεδειγμένα καλλιέργησαν, θα πάρουν τη συνδεδεμένη ενίσχυση, ανεξαρτήτως αν έπιασαν το πλαφόν παραγωγής. 
Τούτο δε σημαίνει, όμως, ότι θα κάνουμε τα στραβά μάτια σε αυτούς που δεν καλλιέργησαν, που δε φρόντισαν το χωράφι τους, που δεν έκαναν τους απαραίτητους ψεκασμούς, τα απαραίτητα ποτίσματα, τις καλλιεργητικές φροντίδες και απλά έσπειραν βαμβάκι και δεν συγκόμισαν καν το προϊόν τους ευελπιστώντας ότι θα πάρουν τα 70 ευρώ της συνδεδεμένης ενίσχυσης. Αυτό θα ήταν σε βάρος όλων των άλλων παραγωγών που καλλιέργησαν και φρόντισαν τα κτήματά τους και έκαναν τις δαπάνες και τα έξοδα, προκειμένου να έχουμε μια παραγωγή.
Το βαμβάκι είναι το δεύτερο εξαγώγιμο προϊόν της χώρας μετά τις ελιές. Φέρνει πολύτιμο συνάλλαγμα. Δεν είναι, λοιπόν, η συνδεδεμένη ενίσχυση. Είναι ενίσχυση για να παράγουμε το προϊόν. 
Το δεύτερο θέμα που ετέθη από τους αγρότες και τους κτηνοτρόφους είναι το κόστος παραγωγής λόγω των αυξημένων διεθνώς τιμών στις ζωοτροφές. Για πρώτη φορά φέτος η Κυβέρνηση με σύμφωνη γνώμη της Ευρωπαϊκής Ένωσης ενεργοποιεί τον Κανονισμό De Minimis που δίνει την δυνατότητα κρατικών ενισχύσεων στους κτηνοτρόφους. Μιλούμε για κρατικές ενισχύσεις φέτος ύφους 30 εκατομμυρίων ευρώ. Ήδη έχει καταβληθεί η ενίσχυση αυτή στους αιγοπροβατοτρόφους και τους αγελαδοτρόφους των πεδινών περιοχών, από 300 ευρώ ως 4500 ευρώ για τους αιγοπροβατοτρόφους και από 600 ευρώ ως 5100 ευρώ για τους αγελαδοτρόφους, ανάλογα με το μέγεθος της αγροτικής εκμετάλλευσης. Τις επόμενες ημέρες θα γίνει διανομή στους χοιροτρόφους, τους πτηνοτρόφους και την άνοιξη στους αιγοπροβατοτρόφους και αγελαδοτρόφους των ορεινών και μειονεκτικών περιοχών μαζί με την καταβολή του ποιοτικού παρακρατήματος, το λεγόμενο άρθρο 68.
Το τρίτο ζήτημα είναι αυτό για το οποίο βρίσκονται οι ροδακινοπαραγωγοί της Ημαθίας στην Κουλούρα στην Εγνατία, στους δρόμους. Ξέρετε ότι παρέδωσαν τη σοδειά τους, τα ροδάκινά τους και οι κονσερβοποιίες τα συσκεύασαν και τα εξήγαν στο εξωτερικό. Φέτος πήγε πολύ καλά μάλιστα η εξαγωγή και προς τη Ρωσία και παρ’ όλα αυτά δεν τους πλήρωσαν. Παρενέβημεν στη διοίκηση της Τραπέζης Πειραιώς –το διάδοχο σχήμα της Αγροτικής Τράπεζας- και την Τρίτη 29 Ιανουαρίου εγκρίθηκε η χρηματοδότηση των κονσερβοποιών. 
Οι παραγωγοί ζητούν τώρα η Τράπεζα να εξατομικεύσει τις πληρωμές στους ίδιους. Συνεννοηθήκαμε με τη διοίκηση της Τραπέζης Πειραιώς και θα γίνει και αυτό. Καθυστέρησε λίγες μέρες γιατί για να μπορέσει και η Τράπεζα να πληρώσει απευθείας τους παραγωγούς θέλει στοιχεία από τις κονσερβοβιομηχανίες, τι χρήματα θέλει συνολικά να δοθούν, τι προκαταβολές έχει δώσει η βιομηχανία στους παραγωγούς, έτσι ώστε να εξοφληθούν. Είναι θέμα ημερών.
Τέταρτο ζήτημα είναι η επιστροφή του ΦΠΑ, όπως ξέρετε, στους αγρότες. Μέχρι πέρυσι η επιστροφή ήταν στο 11%. Λόγω της δημοσιονομικής προσαρμογής μειώθηκε στο 6% και υπάρχει η αίσθηση ότι οι αγρότες θα πάρουν μικρότερη επιστροφή ΦΠΑ. Στην πραγματικότητα, όμως, η επιστροφή που θα δοθεί στους αγρότες θα είναι μεγαλύτερη από το 6%. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Μια μικρή ανοχή θα ήθελα, κυρία Πρόεδρε, για να εξαντλήσω και αυτό το τέταρτο θέμα. 
Γιατί θα γίνει αυτό; Πέρυσι ήταν 400 τα εκατομμύρια που επιστράφηκαν στους αγρότες. Από τους διακόσιους ενενήντα δύο χιλιάδες όμως δικαιούχους παραγωγούς, τριάντα επτά χιλιάδες αγρότες εμφανίζονταν να παίρνουν πολλαπλάσια επιστροφή ΦΠΑ από αυτή που έπρεπε να πάρουν. Το μεγαλύτερο μέρος του εισοδήματός τους –δηλαδή, στις δηλώσεις τους- φαινόταν ότι είναι από την επιστροφή του ΦΠΑ και όχι από την παραγωγή των προϊόντων τους. Με τους διασταυρωτικούς ελέγχους που έχει τη δυνατότητα το Υπουργείο Οικονομικών να κάνει, με τα στοιχεία του ΟΣΔΕ, του ΕΛΓΑ, μπορούν να αντιμετωπιστούν αυτά τα φαινόμενα. 
Έτσι τα  250 εκατομμύρια που έχουν προϋπολογιστεί στον προϋπολογισμό για την επιστροφή του ΦΠΑ των αγροτών θα δοθούν με τον συντελεστή 6%. Η εκτίμηση του Υπουργείου Αγροτικής Ανάπτυξης και Τροφίμων είναι ότι τα χρήματα αυτά δε θα δοθούν όλα με το 6%. Θα υπάρχει υπόλοιπο σε αυτόν τον κουμπαρά και θα έχουμε τη δυνατότητα να τα αναδιανείμουμε και πάλι στους παραγωγούς. Άρα, πιστεύουμε ότι η επιστροφή θα είναι μεγαλύτερη από το 6%.
Στο συνταξιοδοτικό των αγροτών, στο οποίο αναφερθήκατε και εσείς νωρίτερα, υπάρχει ένα ζήτημα που έχει να κάνει κυρίως με τους αγρότες που ήταν στα προγράμματα πρόωρης συνταξιοδότησης. 
Ξέρετε, κύριε Αποστόλου, ένα από τα μέτρα που ελήφθησαν στο παρελθόν για να  υπάρχει μεγαλύτερη συγκέντρωση κλήρου, να αυξηθεί ο κλήρος στην Ελλάδα, οι ιδιοκτησίες, ήταν αυτά τα προγράμματα πρόωρης συνταξιοδότησης. Δυστυχώς, δεν απέδωσαν όσο θα περιμέναμε στη χώρα μας. Ωστόσο γεννηθέντες το 1948, περίπου τρεις χιλιάδες τριακόσιοι αγρότες σήμερα, μπήκαν σ’ αυτό το πρόγραμμα της πρόωρης συνταξιοδότησης, από τα πενήντα πέντε ως τα εξήντα πέντε, αφού παραχώρησαν τα περιουσιακά τους στοιχεία, αφού αποξενώθηκαν δηλαδή από τα κτήματά τους, είτε γράφοντάς τα στα παιδιά τους σε νέους αγρότες, είτε νοικιάζοντάς τα για πάρα πολλά χρόνια, με την ελπίδα, την προσδοκία, με δεδομένο ότι στα εξήντα πέντε θα βγουν σε σύνταξη γήρατος. 
Με την αλλαγή των ορίων συνταξιοδότησης αυτοί βρέθηκαν εν κενώ για δύο χρόνια. Για δύο χρόνια, λοιπόν, είτε θα έμεναν χωρίς σύνταξη και εισοδήματα ή αν ήθελαν να πάρουν ξανά τα κτήματα που ενδεχομένως είχαν νοικιάσει για να τα καλλιεργήσουν, θα έπρεπε να επιστρέψουν το σύνολο της πρόωρης σύνταξης που έλαβαν τα δέκα χρόνια που ήταν στο πρόγραμμα. 
Καταλαβαίνετε ότι υπήρχε ένα έντονο κοινωνικό πρόβλημα.
Η Κυβέρνηση, λοιπόν, δίνει λύση σε αυτό το πρόβλημα και επεκτείνει το πρόγραμμα της πρόωρης συνταξιοδότησης κατά δύο χρόνια -αντί για δέκα θα είναι δώδεκα χρόνια- για να μην υπάρχει πια κανένα πρόβλημα με αυτούς τους συνταξιούχους.
Επίσης, να ενημερώσω την Ολομέλεια, κυρία Πρόεδρε –και θα ολοκληρώσω με το συνταξιοδοτικό την πρωτολογία μου- ότι υπάρχει ευνοϊκή ρύθμιση για τους συνταξιούχους του ΟΓΑ, που θα κατατεθεί από το Υπουργείο Εργασίας, όσον αφορά αυτούς που έχουν φτάσει στο όριο συνταξιοδότησης, αλλά έχουν ασφαλιστικές εισφορές που μπορεί να φτάνουν και τις 4.000 στον ΟΓΑ κι έτσι δεν μπορούν να βγουν στη σύνταξη.
Με τη ρύθμιση αυτή θα δίνεται η δυνατότητα στους αγρότες να βγουν στη σύνταξη και σταδιακά να παρακρατούνται οι ασφαλιστικές τους εισφορές από τη σύνταξή τους σε βάθος χρόνου.
Τέλος με αφορμή αυτό που είπε ο συνάδελφος κ. Μίχος για το όριο συνταξιοδότησης των αγροτών, θα ήθελα να πω το εξής: Τα εξήντα επτά χρόνια είναι τα γενικά όρια. Θέλω όμως να τονίσω και από αυτό το Βήμα ότι και για τους αγρότες ισχύει η ρύθμιση που λέει ότι όποιος έχει σαράντα χρόνια ασφαλιστικών εισφορών, μπορεί να βγει στη σύνταξη στα εξήντα δύο έτη.
Ευχαριστώ για την ανοχή, κυρία Πρόεδρε. Στη δευτερολογία μου θα έχω την ευκαιρία να αναφερθώ και στις υπόλοιπες παρεμβάσεις της Κυβέρνησης.","ΜΑΞΙΜΟΣ ΧΑΡΑΚΟΠΟΥΛΟΣ",537
"135282"," Σας ευχαριστούμε. Έχει ενδιαφέρον το θέμα, οπότε όσο χρόνο κι αν έχετε, δεν φτάνει.
Ο κ. Αποστόλου έχει το λόγο για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135283"," Θα ήθελα την ανοχή σας, κυρία Πρόεδρε.
Κύριε Υπουργέ, με την τοποθέτησή σας θυμίσατε αυτό που λένε «ο Μανώλης με τα λόγια χτίζει ανώγια και κατώγια». Και σας το λέω, διότι όλα αυτά που αναφέρατε, ήταν χρωστούμενα στον αγροτικό χώρο.
Αναφερθήκατε στην καταβολή της συνδεδεμένης ενίσχυσης. Έτσι κι αλλιώς, κοινοτικά χρήματα ήταν, θα τα καταβάλατε. Δεν είχατε καμμία πρόσθετη δημοσιονομική επιβάρυνση.
Όσον αφορά τον Κανονισμό De Minimis, τρεις, τέσσερις μήνες τώρα ακούμε γι’ αυτό το θέμα. Μια τα πάτε από εδώ, μια τα πάτε από εκεί και τελικά τα χρήματα αυτά είναι ψίχουλα. Κατά μέσο όρο δεν ξεπερνούν τα 300 ευρώ για τους αιγοκτηνοτρόφους, τα 400 ευρώ για τους αγελαδοτρόφους. Ουσιαστικά δηλαδή -ιδιαίτερα για τους δεύτερους- είναι οι τροφές μιας εβδομάδας. Αυτή είναι η πραγματικότητα.  
Αναφερθήκατε στην επιστροφή τού ΦΠΑ. Κοιτάξτε να δείτε, πάλι ανακυκλώνετε χρήματα δικά τους. Το αν υπήρξαν παρανομίες όσον αφορά τις επιστροφές, είναι δικό σας το πρόβλημα. Δεν είναι δικό μας. Στο ευαίσθητο σημείο όμως ότι η επιστροφή από 11% γίνεται 6%, εκεί τσιμουδιά. Θα εξακολουθήσει να ισχύει.
Μάλιστα δεν αναφερθήκατε –ίσως τοποθετηθείτε στη δευτερολογία σας- στον ειδικό φόρο κατανάλωσης πετρελαίου. Ποια σχέση έχει το κόστος τού πετρελαίου τού Έλληνα αγρότη με το κόστος του αγρότη της Ευρωπαϊκής Ένωσης; Εγώ κοίταξα πριν από λίγο και τη συμφωνία που είχατε κάνει ως συγκυβέρνηση. Μιλάτε μέσα για αγροτικό πετρέλαιο και τελικά έχουμε φτάσει στο 1,40. Αυτή είναι η πραγματικότητα.
Βέβαια δεν αναφερθήκατε καν στη ληστρική φορολόγησή τους. Ξέρετε ότι ο φορολογικός νόμος αλλάζει τη φορολόγηση των αγροτών, πόσω μάλλον όταν υπάρχει μία προκλητική αντιμετώπιση ενός εργαλείου, του χωραφιού, που δεν είναι εργαλείο για φορολόγηση, αλλά εργαλείο για τη δραστηριότητά τους. Είναι τεράστιο το ζήτημα. Φανταστείτε εσείς, που γνωρίζετε το χώρο τον αγροτικό, να έχουμε αντικειμενικές αξίες στα αγροτεμάχια. Πάει, τα έχασαν όλα.","ΕΥΑΓΓΕΛΟΣ ΑΠΟΣΤΟΛΟΥ",35
"135284"," Μην το προδικάζετε.","ΜΑΞΙΜΟΣ ΧΑΡΑΚΟΠΟΥΛΟΣ",537
"135285"," Όχι, δεν το προδικάζω. Δεν το βάζετε το 2013, αλλά το έχετε ανοικτό για το 2014. 
Θα φέρετε μία ρύθμιση –την έχετε δώσει για διαβούλευση- σχετικά με τα αγροτικά δάνεια και τις υποθήκες. Είναι ζητήματα τα οποία θέλουν ουσιαστική προσέγγιση. Σέρνεται ο χώρος από ρυθμίσεις σε ρυθμίσεις και ουσιαστικά μετατοπίζεται το πρόβλημά του χωρίς να λύνεται. Είναι τεράστιο το ζήτημα με τις υποθήκες. Ακόμα δεν έχει ξεκαθαριστεί τι θα γίνει μεταξύ εκκαθαριστή και Τράπεζας Πειραιώς. Και αυτήν την ώρα πηγαίνουν συνέχεια ειδοποιητήρια για πλειστηριασμούς, για κατασχέσεις. 
Επιτέλους εκεί πρέπει να υπάρξει ουσιαστική παρέμβαση.
Μιλήσατε για νυχτερινό τιμολόγιο. Κύριε Χαρακόπουλε, πρόσφατα δεν βάλατε 21% αύξηση στην τιμή του ηλεκτρικού ρεύματος; Δεν είναι ανοιχτό και το τι θα γίνει το καλοκαίρι; Μην κοροϊδευόμαστε μεταξύ μας.
Άρα λοιπόν, όταν γνωρίζετε ότι ειδικά το πετρέλαιο και η ηλεκτρική ενέργεια φτάνουν –ιδιαίτερα στο χώρο της φυτικής περιοχής- να επιβαρύνουν το κόστος πάνω από 60%, δεν υπάρχει καμμία ανακούφιση για τους αγρότες με όλα αυτά τα οποία υποτίθεται ότι φέρνετε. 
Κοιτάξτε, κύριε Υπουργέ, το ξέρετε ότι οι αγρότες ιδιαίτερα τη φετινή χρονιά με τις κινητοποιήσεις τους, δεν δημιούργησαν κοινωνικά προβλήματα ούτε μπλοκάρισαν εθνικές οδούς, όπως, κατά κόρον, επιχειρήθηκε να κατασυκοφαντηθούν. Η τακτική τους και ο αγώνας τους ήταν καθαρά και πραγματικά υπηρετούσαν μόνο τους στόχους τους.
Εσείς, τι κάνετε; Βέβαια θα μας πείτε ότι σε άλλους στέλναμε φύλλα επίταξης. Στους αγρότες να μη δώσουμε χάντρες και καθρεφτάκια; 
Αυτή είναι η τακτική σας. Κάποια στιγμή θα πρέπει να σταματήσετε τα 
«έχουν δίκιο», «έχουν δίκιο». Το δίκιο πρέπει κάποια στιγμή σε αυτήν τη χώρα να υπηρετείται.","ΕΥΑΓΓΕΛΟΣ ΑΠΟΣΤΟΛΟΥ",35
"135286"," Ευχαριστούμε πολύ.
Ο κ. Νικόλαος Μίχος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135287"," Κύριε Υπουργέ, μιλήσατε για τις επιδοτήσεις. 
Όλα αυτά τα χρόνια έπαιρναν επιδοτήσεις κάποιοι αγρότες χωρίς να τους ελέγχουν -οι οποίοι δεν ήταν αγρότες- και αγρότες που έπρεπε να πάρουν επιδοτήσεις για τον κόπο τους, δεν έπαιρναν αυτά που έπρεπε να πάρουν. 
Αυτήν τη στιγμή, έχω μια μικρή επιχείρηση με ζωοτροφές. Ξέρετε τι κόστος έχουν οι ζωοτροφές για έναν κτηνοτρόφο; Ένα σακί καλαμπόκι για να πάει στη Κρήτη με το κοστολόγιο που έχει, για να κατέβει με τα καράβια, φτάνει ως και τα 15 ευρώ, από τη στιγμή που το κάθε ζώο, για να αποδώσει, θέλει από χίλια διακόσια γραμμάρια έως χίλια εξακόσια-χίλια επτακόσια γραμμάρια, ανάλογα με το τι ράτσα είναι. Υπολογίστε τι χρειάζεται ένας κτηνοτρόφος που έχει από διακόσια ζώα και πάνω. 
Μετά μιλήσατε για τις κονσέρβες. Ξέρουμε πολύ καλά ότι έχει γίνει μια απάτη με τις κονσέρβες, με τα ροδάκινα και με άλλα. Κατέβαιναν οι Βούλγαροι, έπαιρναν τα φρούτα, τα ανέβαζαν στη Βουλγαρία, τα συσκεύαζαν και τα βγάζανε με ελληνική φίρμα. 
Θα ήταν καλύτερα πρώτα απ’ όλα να ενισχύατε τους αγρότες και τους κτηνοτρόφους και μετά τις τράπεζες. Οι τράπεζες δεν έχουν ανάγκη. Οι αγρότες έχουν ανάγκη. Και η Ελλάδα έχει ανάγκη από τους αγρότες. Δυνατό κράτος χωρίς αγρότες και κτηνοτρόφους, όπως είναι η Ελλάδα, δεν πρόκειται να υπάρξει. 
Όσον αφορά το θέμα της σύνταξης, όπως είπατε, έχετε δουλέψει σε χωράφι και ξέρετε τι θα πει χωράφι. Ο αγρότης θα πρέπει το πολύ – πολύ στα τριάντα πέντε χρόνια εργασίας να σταματάει. Είναι επίπονη η δουλειά που κάνει, είναι κουραστική και ορισμένες φορές και ψυχοφθόρα. 
Επίσης πρέπει να γίνει ορθή διαχείριση των υδάτινων πόρων –πράγμα που δεν έχει γίνει μέχρι στιγμής- καθώς επίσης πάταξη τού λαθρεμπορίου κτηνοτροφικών ειδών και μείωση του ενιαίου φόρου για φυτικούς και ζωικούς παραγωγούς. 
Ένα πολύ σοβαρό θέμα που πρέπει να κοιτάξουμε, είναι ότι πρέπει να γίνει ένα ηλεκτρονικό σύστημα ελέγχου για αποφυγή ελληνοποιήσεων και ηλεκτρονικού τιμολογίου για τα προϊόντα, για αποφυγή λαθρεμπορίου. Ξέρουμε τι γίνεται με τις ελληνοποιήσεις. Πάνε οι νταλίκες -κυρίως στα ανατολικά κράτη- παίρνουν, φορτώνουν, έρχονται, βάζουν τα ζώα, τα σταβλίζουν για μία εβδομάδα, τα πάνε στα σφαγεία και είναι ελληνικά. Και ο κόσμος δεν ξέρει τι τρώει. 
Ακόμη πρέπει να γίνει καταγραφή των εκτάσεων με το αγροτικό κτηματολόγιο. 
Υπάρχει εκροή 3 δισεκατομμυρίων ευρώ συναλλάγματος από γαλακτοκομικά προϊόντα και κρέας. 
Θα ήθελα να μας πείτε τι θα γίνει με τις εγγυήσεις του δημοσίου. Το 80% των αγροτών αδυνατεί να αντεπεξέλθει στη σημερινή φορολογία. Το ξέρουμε όλοι. Όχι μόνο οι αγρότες, όλος ο κόσμος. 
Στη συνέχεια έχουμε το χαράτσι για τα αγροτεμάχια. Εδώ δεν μπορούν να σπείρουν. Άμα μπει χαράτσι στα αγροτεμάχια, τους τελειώσαμε μια κι έξω. Δεν υπάρχει περίπτωση να ξανασηκώσουν κεφάλι. 
Τέλος, όσον αφορά τις μειώσεις των συντάξεων του ΟΓΑ, στην κατάσταση που βρίσκονται σήμερα οι αγρότες και εκεί αδυνατούν.","ΝΙΚΟΛΑΟΣ ΜΙΧΟΣ",326
"135288"," Ευχαριστούμε.
Κύριε Υπουργέ, πριν απαντήσετε στους δύο συναδέλφους –ίσως δεν κατάλαβα κι εγώ, αλλά έχει ενδιαφέρον- θα ήθελα να μας πείτε τι θα γίνει με αυτούς που γεννήθηκαν το 1948 και υπέβαλαν αίτηση συνταξιοδότησης. Απαντήσατε σε αυτό ή εγώ δεν κατάλαβα καλά; Αν θέλετε, μιλήστε και γι’ αυτό το θέμα, μια και είστε εδώ. 
Ευχαριστώ πολύ.  
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135289"," Σας ευχαριστώ, κυρία Πρόεδρε.
Κύριε Αποστόλου, δεν πρωτοτυπήσατε. Η Αξιωματική Αντιπολίτευση και το 2009, που η τότε κυβέρνηση έδωσε το  λεγόμενο «πακέτο Χατζηγάκη», 500 εκατομμύρια ευρώ αποζημιώσεις μέσω ΕΛΓΑ, για το οποίο ελεγχόμαστε από την Ευρωπαϊκή Επιτροπή και βρισκόμαστε στο Ευρωπαϊκό Δικαστήριο, και τότε τα χαρακτήριζε «ψίχουλα» και ζήταγε τα διπλάσια.
Εσείς σήμερα μιλήσατε για χάντρες και καθρεφτάκια. Δείχνετε να αγνοείτε την κατάσταση στην οποία βρίσκεται σήμερα η χώρα. Η χώρα είναι εμπερίστατη. Βρέθηκε στο χείλος του γκρεμού, στο κατώφλι εξόδου από την Ευρωπαϊκή Ένωση. Καταβάλλεται μια συνολική προσπάθεια και ο ελληνικός λαός στο σύνολό του υποβάλλεται σε θυσίες. 
Στόχος είναι οι θυσίες αυτές να πιάσουν τόπο και να αρχίσει μια προσπάθεια ανόρθωσης και ανασυγκρότησης. Το 2013, έχω ξαναπεί, είναι μια χρονιά δοκιμασίας και υπομονής για όλους. Στο τέλος όμως αυτής της χρονιάς ελπίζουμε ότι θα αρχίσουν να φαίνονται τα πρώτα σημάδια ανάκαμψης και ανάπτυξης της οικονομίας.
Είπατε ότι αυτά που δίδουμε στους αγρότες είναι χρωστούμενα. Δεν έχετε αντιληφθεί ότι είμαστε στην εποχή που ζητούμενο είναι πια τα αυτονόητα; Εγώ ξέρω τι τραβήξαμε για να βρούμε τα 160 εκατομμύρια ευρώ, για να αποκαταστήσουμε την εξισωτική αποζημίωση στους κτηνοτρόφους το καλοκαίρι. 
Συνεχίζω λοιπόν, αναφερόμενος στις δράσεις που ανακοινώσαμε χθες, προκειμένου να αντιμετωπίσουμε τα προβλήματα των αγροτών.
Αναφερθήκατε νωρίτερα στα χρέη των αγροτών και των κτηνοτρόφων. Χθες ανακοινώθηκε η ρύθμιση των «κόκκινων» δανείων των αγροτών στην παλαιά ΑΤΕ. Είχε αναλάβει δέσμευση η Κυβέρνηση ότι θα φέρει νομοθετική ρύθμιση που θα δίνει λύση στο πρόβλημα των μη εξυπηρετουμένων δανείων των αγροτών και κτηνοτρόφων μας στην παλαιά ΑΤΕ, με τρόπο τέτοιο που να διασφαλίζεται ότι η γη ανήκει στους αγρότες, στους κατόχους της, στους ιδιοκτήτες της.
Επιπλέον απομειώνεται η υποθήκη. Ξέρετε ότι η Αγροτική Τράπεζα έβαζε υπερβολικές υποθήκες σε σχέση με τα δάνεια που έδινε. Απομειώνονται οι υποθήκες στο 120% της αξίας τού δανείου που δόθηκε στους αγρότες. Ταυτόχρονα για όσα δάνεια έχουν εξοφληθεί, γίνεται εξάλειψη της υποθήκης χωρίς καμμία δαπάνη για τον αγρότη, χωρίς κανένα κόστος για τον αγρότη.
Επίσης αναφερθήκατε στις εγγυήσεις του ελληνικού δημοσίου. Δυστυχώς η χώρα ευρισκομένη στο πρόγραμμα προσαρμογής, δεν έχει περιθώρια να δίδει πια δάνεια με εγγυήσεις του ελληνικού δημοσίου.
Πολύς λόγος έγινε για τον ειδικό φόρο κατανάλωσης πετρελαίου και την επιστροφή που θα δοθεί φέτος. Χθες ανακοινώσαμε ότι εντός του Φεβρουαρίου θα δοθούν τα πρώτα 80 εκατομμύρια ευρώ, γιατί τώρα τα έχουν ανάγκη περισσότερο, οι αγρότες που θα αρχίσουν τις ανοιξιάτικες καλλιέργειες. Πέρυσι, δόθηκαν το καλοκαίρι. Καταβάλλεται προσπάθεια, ώστε η επόμενη δόση να είναι ισόποση και να δοθεί και αυτή το Σεπτέμβριο, που τότε θα έχουν πάλι περισσότερη ανάγκη, γιατί έχουν τις φθινοπωρινές εργασίες οι αγρότες.  
Πιστεύουμε ότι οι δημοσιονομικές συνθήκες θα επιτρέψουν να είναι ισόποση η δόση και το Σεπτέμβριο. Ήδη χτίζεται ένα δημοσιονομικό ισοδύναμο από την επιστροφή του φόρου στο πετρέλαιο θέρμανσης όπου είχαν προϋπολογιστεί κάποια ποσά και φαίνεται ότι αυτά δεν θα απορροφηθούν από τους δικαιούχους πολίτες είτε, γιατί στράφηκαν σε άλλες μορφές ενέργειας, σε τζάκια, σε ξυλόσομπες, σε χρήση αερόθερμων ή φυσικού αερίου είτε, γιατί είχαμε σε πολλές περιοχές και καλύτερες καιρικές συνθήκες. Μεσοπρόθεσμα όμως μελετώνται εναλλακτικές λύσεις για την καθιέρωση αγροτικού πετρελαίου.
Θέλω να πω επίσης με αφορμή την καθιέρωση, από του χρόνου, βιβλίων εσόδων και εξόδων, ότι στα έξοδα θα μπορούν οι αγρότες να καταγράφουν και τις ενεργειακές δαπάνες, τα χρήματα που πληρώνουν για την αγορά του αγροτικού πετρελαίου και του ηλεκτρικού ρεύματος που χρησιμοποιούν.
Μια και μιλούμε για το ηλεκτρικό ρεύμα, ανακοινώθηκε επίσης ότι από την 1η Ιουλίου η ΔΕΗ θα προχωρήσει στην καθιέρωση ειδικού αγροτικού νυχτερινού τιμολογίου που θα έχει διπλό όφελος: Αφ’ ενός, σε σχέση με τις τιμές που θα ισχύουν τον Ιούλιο, που είναι προδιαγεγραμμένες οι αυξήσεις και ως γνωστόν θα είναι πολύ φθηνότερο και αφ’ ετέρου, γιατί δίδεται η δυνατότητα -και οι αγρότες το ξέρουν πολύ καλύτερα- να έχουν εξοικονόμηση και νερού, αφού είναι άλλες οι αποδόσεις το βράδυ και άλλες την ημέρα, εφαρμόζοντας τις ορθές γεωργικές πρακτικές και στο πότισμα. 
Ένα άλλο θέμα που είχαν βάλει οι αγρότες ιδιαίτερα στην πατρίδα μου, στο Θεσσαλικό Κάμπο, είναι οι κλοπές μετασχηματιστών από τις γεωτρήσεις από τη λεγόμενη μαφία του χαλκού, η οποία στρατολογεί Ρομά, μετανάστες. Πραγματικά κάνουν πολύ μεγάλη ζημιά. Κάνουν μεγάλες καταστροφές. Η ΔΕΗ αδυνατεί να βρει τέτοιον όγκο μετασχηματιστών που χρειάζεται. Εάν η κλοπή γίνει ιδιαίτερα μέσα στο καλοκαίρι, την ώρα που χρειάζεται το χωράφι πότισμα, η ζημιά είναι πάρα πολύ μεγάλη για τους παραγωγούς. Είμαστε σε επικοινωνία με το Υπουργείο Δημόσιας Τάξης, το οποίο μας ενημέρωσε ότι οι έρευνες είναι σε καλή κατεύθυνση και στοχεύουν κυρίως, στον τελικό αποδέκτη του χαλκού και όχι απλώς στα πρόσωπα που στρατολογεί η μαφία του χαλκού. 
Αναφερθήκατε στην ανάγκη ενίσχυσης της ρευστότητας των αγροτών. Είναι αυτή η συζήτηση για το περιώνυμο ΑΓΡΟΤΕΜΠΕ. Ολοκληρώνονται οι διαδικασίες για τη σύσταση του ταμείου δανειοδότησης με την επωνυμία Ταμείο Αγροτικής Επιχειρηματικότητας. Θα έχει πάνω από 300 εκατομμύρια ευρώ, κύριε Αποστόλου, τα οποία θα διευκολύνουν τη ρευστότητα που χρειάζονται, ιδιαίτερα οι αγρότες που μπαίνουν στα σχέδια βελτίωσης, όσοι δραστηριοποιούνται στο χώρο της μεταποίησης, όσοι κάνουν ιδιωτικές επενδύσεις στον αγροτικό τομέα.
Επίσης απλοποιούνται περαιτέρω οι διαδικασίες νομιμοποίησης και αδειοδότησης σταβλικών εγκαταστάσεων με δύο ρυθμίσεις που έρχονται, η μία από το αρμόδιο Υπουργείο Περιβάλλοντος και η άλλη που έχει ήδη αναρτηθεί στη διαβούλευση από το δικό μας Υπουργείο Αγροτικής Ανάπτυξης και Τροφίμων.
Όσον αφορά τη φορολόγηση αγροτεμαχίων, θέλω για μία ακόμη φορά να τονίσω ότι δεν υπάρχουν ειλημμένες αποφάσεις και σε κάθε περίπτωση, δεν μπορεί να είναι ίδια η φορολόγηση των, κατά κύριο επάγγελμα, αγροτών με τους ετεροεπαγγελματίες ιδιοκτήτες αγροτικής γης, αγροτεμαχίων, ούτε μπορεί να φορολογηθεί το ίδιο ο μέσος αγρότης με τα πενήντα ή εκατό στρέμματα με τον τσιφλικά που μπορεί να έχει χίλια στρέμματα. Εάν έχει χίλια στρέμματα, ας πληρώσει και κατιτίς!
Κυρία Πρόεδρε, σας οφείλω μία απάντηση. Νομίζω πως την απάντηση στο ερώτημά σας θα πρέπει να την αναζητήσετε από το Υπουργείο Εργασίας. Εγώ δεν έχω κάτι καινούργιο να σας πω πάνω στο ζήτημα των σαρανταοκτάρηδων. Νομίζω ότι θα ισχύσουν οι γενικοί κανόνες δυστυχώς, που ισχύουν και για όλες τις κατηγορίες των συνταξιούχων.
Κλείνοντας αυτήν την τοποθέτηση, θα ήθελα από το Βήμα της Βουλής να πω ότι η Κυβέρνηση εξήντλησε κάθε περιθώριο δυνατοτήτων που είχε στο ασφυκτικό αυτό πλαίσιο της δημοσιονομικής προσαρμογής που βρισκόμαστε. Θέλω να καλέσω όλους τους αγρότες, αυτούς που βρίσκονται στους δρόμους, να αξιολογήσουν αυτήν την προσπάθεια που γίνεται, να συμμετάσχουν στο διάλογο που έχουμε για το μέλλον της ελληνικής γεωργίας και κτηνοτροφίας, μια και έχουμε μπροστά μας την πρόκληση της νέας Κοινής Αγροτικής Πολιτικής, να σχεδιάσουμε μαζί και με τα κόμματα, με όλες τις πτέρυγες τής Βουλής, το σημαντικό εργαλείο ανασυγκρότησης της ελληνικής γεωργίας και κτηνοτροφίας που έχουμε στα χέρια μας, που είναι το νέο Πρόγραμμα Αγροτικής Ανάπτυξης 2014-2020 και να καλέσω τους αγρότες να επιστρέψουν στις αγροτικές τους εργασίες. 
Ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"135290"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τρεις μαθητές και μαθήτριες και τέσσερις εκπαιδευτικοί-συνοδοί από το 2ο Γυμνάσιο Αιγάλεω. 
Η Βουλή σάς καλωσορίζει. 
(Χειροκροτήματα από όλες τις πτέρυγες της Βουλής)
Επίσης, ενημερώνω ότι η πρώτη με αριθμό 933/4-2-2013 επίκαιρη ερώτηση πρώτου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με το σχεδιασμό νομοθετικής πρωτοβουλίας για την αντιμετώπιση της καταχρηστικής αύξησης του περιθωρίου κέρδους spread από τα πιστωτικά ιδρύματα, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 948/4-2-2013 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθήνας του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την υπερφορολόγηση των ακινήτων, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 931/4-2-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα προβλήματα των Πρότυπων Πειραματικών Σχολείων, δεν συζητείται λόγω κωλύματος του κυρίου Υπουργού και διαγράφεται.    
Εισερχόμαστε τώρα στη συζήτηση της πέμπτης με αριθμό 946/4-2-2013 επίκαιρης ερώτησης πρώτου κύκλου του Βουλευτή Β΄ Αθήνας του Λαϊκού Συνδέσμου - Χρυσή Αυγή κ. Γεωργίου Γερμενή προς τους Υπουργούς Εξωτερικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την ανακίνηση του ενδεχομένου κατασκευής μουσουλμανικού τεμένους στην Αθήνα.
Κύριε Γερμενή, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135291"," Κύριε Υπουργέ, θεωρώ την επίκαιρη ερώτησή μου προς το Υπουργείο σας υψίστης σημασίας, τόσο για τον ελληνικό λαό που ζει στην περιοχή των Αθηνών και συγκεκριμένα στο Βοτανικό όσο και για την ευρύτερη κοινωνία, αλλά και για το λόγο ότι μακροπρόθεσμα, εάν όντως ισχύουν τα δημοσιεύματα τούρκικου και ελληνικού Τύπου, θα οδηγήσετε το ιστορικότερο κέντρο παγκοσμίως σε μουσουλμανοποίηση.
Συγκεκριμένα, μπαίνω στο θέμα. Θα σας παρακαλέσω οι απαντήσεις σας να είναι συγκεκριμένες. Είδαμε τον Πρωθυπουργό στις απεγνωσμένες προσπάθειες που κάνει να βρει ξένους επενδυτές να βρίσκεται με τον Σεΐχη του Κατάρ τον Χαμάντ Αλ Θανί και παράλληλα να έχει μια άτυπη συνάντηση με τον Τούρκο ομόλογό του Ταγίπ Ερντογάν και μάλιστα θρασύδειλα ο δεύτερος να του ζητάει να πάρει πίσω κάτι που ψηφίστηκε από το ελληνικό Κοινοβούλιο και συγκεκριμένα μιλάω για την πρόσφατη ρύθμιση για τους ιμάμηδες της Θράκης. Και κάτι ακόμη χειρότερο, φέρεται πως ο Έλληνας Πρωθυπουργός απάντησε θετικά στην κατασκευή μουσουλμανικού τεμένους – τζαμιού και μάλιστα με χρήματα του ελληνικού λαού.
Ερωτάσθε, λοιπόν: Προτίθεται όντως ο Πρωθυπουργός εν καιρώ μνημονίου και δριμύτατων περικοπών να ξοδέψει εκατομμύρια ευρώ από το υστέρημα του ελληνικού λαού για να κατασκευάσει μουσουλμανικό τέμενος στην Αθήνα; Σε διαφορετική περίπτωση δεσμεύτηκε ή όχι ο Έλληνας Πρωθυπουργός για την ανέγερση τεμένους στην Αθήνα εάν οι πόροι προέρχονται από την Τουρκία; Υπεγράφη κάποιο σχετικό πρωτόκολλο;
Η δεύτερη ερώτησή μου είναι: Με ποιο σκεπτικό δέχεται η Κυβέρνηση ως συνομιλητή την Τουρκία στο ζήτημα της κατασκευής μουσουλμανικού τεμένους στην Αθήνα; Θα υλοποιήσει ένα τέτοιο σχέδιο, το οποίο σαφέστατα εντάσσεται στην προσπάθεια μετατροπής της χώρας μας από εθνικό κράτος σε πολυπολιτισμική κοινωνία, στην πραγματικότητα δηλαδή σε ένα πολυεθνικό «χυλό» που θα χειραγωγείται με ευκολία από ξένα κέντρα;","ΓΕΩΡΓΙΟΣ ΓΕΡΜΕΝΗΣ",90
"135292"," Ευχαριστώ, κύριε συνάδελφε.
Στην επίκαιρη ερώτησή σας θα απαντήσει ο Υφυπουργός Εξωτερικών κ. Κωνσταντίνος Τσιάρας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135293"," Σας ευχαριστώ, κυρία Πρόεδρε. 
Κύριε συνάδελφε, είναι αυτονόητο ότι καμμία συμφωνία σαν αυτή που αναφέρατε -ούτε άλλωστε οποιαδήποτε άλλη- υπέγραψε ο κύριος Πρωθυπουργός κατά την πρόσφατη σύντομη συνάντηση που είχε με τον Τούρκο ομόλογό του στη Ντόχα. Είναι συνήθεις οι συναντήσεις μεταξύ Πρωθυπουργών, Υπουργών Εξωτερικών και γενικότερα μελών της Κυβέρνησης με ομολόγους των άλλων κρατών με την ευκαιρία της κοινής τους παρουσίας στον ίδιο ευρύτερο γεωγραφικό χώρο. Μια τέτοια συνήθης συνάντηση ήταν κι αυτή μεταξύ του κύριου Πρωθυπουργού και του κ. Ερντογάν στη Ντόχα, στο περιθώριο των εκεί βασικών τους επαφών. 
Ειδικότερα, όσον αφορά στο ζήτημα της ανέγερσης τεμένους στην Αθήνα, είναι αυτονόητο ότι σε καμμία περίπτωση δεν εμπίπτει στην ημερήσια διάταξη των ελληνοτουρκικών σχέσεων. Αυτό είναι ξεκάθαρο και έχει καταστεί απολύτως σαφές στην τουρκική πλευρά, κάθε φορά που η τελευταία προσπαθεί να εγείρει το θέμα, στο πλαίσιο της πολιτικής που ακολουθεί, βεβαίως, τα τελευταία χρόνια, του υπερασπιστή των δικαιωμάτων των απανταχού μουσουλμάνων. 
Η ανέγερση τεμένους στην Αθήνα, η οποία όντως θα καλυφθεί εξ ολοκλήρου από ιδίους πόρους, αντιμετωπίζεται αυτόνομα και κυριαρχικά από την ελληνική πολιτεία, στο πλαίσιο του σεβασμού της θρησκευτικής ελευθερίας και της κάλυψης των λατρευτικών αναγκών μουσουλμάνων συμπολιτών μας. 
Από πλευράς μας σε καμμία περίπτωση δεν προτιθέμεθα να εμπλακούμε σε οποιασδήποτε μορφής συζήτηση με την Τουρκία για παρόμοια ζητήματα. Στο πλαίσιο αυτό η ελληνική Κυβέρνηση, μεριμνώντας για τις θρησκευτικές ανάγκες των μουσουλμάνων κατοίκων της Αθήνας, καθώς και των μουσουλμάνων επισκεπτών της πόλης, προχώρησε στις απαραίτητες ενέργειες για την οικοδόμηση του τεμένους στην Αθήνα. 
Ο σχετικός ν.4014/2011 στο άρθρο 29 προβλέπει τις σχετικές απαλλοτριώσεις, αδειοδοτήσεις και τη χρηματοδότηση του έργου και πρέπει να σας πω ότι ψηφίστηκε με ευρεία πλειοψηφία από το ελληνικό Κοινοβούλιο, χαρακτηριστικά, με 198 ψήφους υπέρ και μόλις 16 κατά, στις 7 Σεπτεμβρίου 2011. 
Οι σχετικές αποφάσεις  -που προφανώς είναι αρμοδιότητα του Δήμου της Αθήνας- έχουν ληφθεί και τα τεύχη δημοπράτησης του έργου έχουν ολοκληρωθεί, καθώς και η σύνταξη της οριστικής μελέτης και της μελέτης εφαρμογής. 
Η χώρα μας αποδίδει κεφαλαιώδη σημασία στο σεβασμό της ελευθερίας της θρησκείας και της πίστης και στην ανεμπόδιστη άσκηση λατρευτικών αναγκών των πολιτών. Η θρησκευτική ελευθερία, ως ελευθερία λατρείας και συνείδησης, όπως ξέρετε, προστατεύεται πλήρως και από το ελληνικό Σύνταγμα, όπως συμβαίνει για κάθε γνωστή θρησκεία. Ειδικότερα, το άρθρο 13 προβλέπει ότι η ελευθερία της θρησκευτικής συνείδησης είναι απαραβίαστη και τα σχετικά με τη λατρεία κάθε γνωστής θρησκείας τελούνται ανεμπόδιστα, υπό την προστασία των νόμων. 
Θα επανέλθω στη δευτερολογία, κυρία Πρόεδρε. 
Σας ευχαριστώ. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Ευχαριστούμε, κύριε Υφυπουργέ. 
Κύριε συνάδελφε, έχετε το λόγο.","ΚΩΝΣΤΑΝΤΙΝΟΣ ΤΣΙΑΡΑΣ",513
"135294"," Κύριε Υπουργέ, θα επιμείνω στο θέμα. Δεν μιλάμε για ένα τζαμί που θα φτιαχτεί στη Θράκη, όπου πράγματι υπάρχουν Έλληνες μουσουλμάνοι και όπου οι λάθος χειρισμοί για πολλά χρόνια, οδήγησαν τον πληθυσμό εκεί στα αρπακτικά και στην προπαγάνδα της Άγκυρας. 
Μιλάμε για ένα μουσουλμανικό τέμενος στο κέντρο των Αθηνών, στο ιστορικότερο κέντρο παγκοσμίως, που θα αντικρίζει τον ιερό βράχο της Ακρόπολης. Και μιλάμε για μουσουλμάνους που είναι λαθρομετανάστες και τους οποίους η ελληνική Κυβέρνησή σας θα έδιωχνε με το πρόγραμμα «Ξένιος Ζευς», σύμφωνα με τις εξαγγελίες της. Αντ’ αυτού τους επιβραβεύετε με το να τους φτιάξετε ένα τέμενος, ένα τζαμί. 
Αν  θέλει να μας δείξει η γείτονά μας χώρα κινήσεις καλής θελήσεως, ας ακούσουμε πάλι ύμνους από τον Πατριάρχη μέσα στην Αγία Σοφία. Ας ξαναβάλουνε μπρος τη Θεολογική  Σχολή της Χάλκης, αν θέλουν να δείξουν ότι είναι καλοί γείτονές μας. Και όχι το ελληνικό κράτος, το κέντρο του ελληνικού πολιτισμού παγκοσμίως, να θέλει να φτιάξει ένα βάρβαρο -για εμάς, για τη Χρυσή Αυγή- τέμενος, που από εκεί μέσα θα βγαίνουν διδάσκαλοι, θα βγαίνουν ωρολογιακές βόμβες, «τζιχάντ» που θα διδάσκει το μίσος εναντίον των χριστιανών. 
Δείτε σε όλη την Ευρώπη, οπουδήποτε έχουν φτιαχτεί τέτοια τεμένη, τι συμβαίνει γύρω. Όλοι οι μουσουλμανικοί πληθυσμοί και οι κοινωνίες εντάσσονται. Κτίζονται γύρω από το τέμενος μαγαζιά, μουσουλμανικά σχολεία. Μία προπαγάνδα θα γεννηθεί από τα τουρκικά προξενεία εναντίον του ελληνικού πληθυσμού. Βγάζουμε μόνοι μας τα μάτια μας.","ΓΕΩΡΓΙΟΣ ΓΕΡΜΕΝΗΣ",90
"135295"," Σας ευχαριστούμε.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135296"," Κύριε συνάδελφε, το θέμα της ανέγερσης του μουσουλμανικού τεμένους στην Αθήνα είναι αλήθεια ότι αποτελεί πάγιο αίτημα. Είναι μία ιστορία η οποία ξεκινάει από το 1940 -δεν ξέρω αν το γνωρίζετε αυτό- ωστόσο αποτελεί πάγιο αίτημα των διαβιούντων στην Αττική μουσουλμάνων και απασχολεί επί μακρόν τα όργανα της ελληνικής πολιτείας.
Ο στόχος είναι να βρεθεί η καλύτερη δυνατή λύση για την κάλυψη των λατρευτικών τους αναγκών –και εδώ ενδεχομένως χρειάζεται η προσοχή στην οποία αναφερθήκατε- με παράλληλη διατήρηση της εσωτερικής ισορροπίας και ασφάλειας. 
Το μουσουλμανικό τέμενος θα διαμορφωθεί, τουλάχιστον με τα μέχρι σήμερα δεδομένα, σε κτήριο παλαιάς βάσης του Ναυτικού στο Βοτανικό το οποίο να ανακατασκευαστεί, ενώ να δημιουργηθούν υποστηρικτικοί χώροι, κυρίως υγιεινής, σε υφιστάμενα κτήρια. Δεν προβλέπεται η κατασκευή μιναρέ προκειμένου να υπάρχει αρμονία με τον περιβάλλοντα χώρο. Ενώ αρχικά υπήρχε πρόβλεψη η χωρητικότητά του να είναι πεντακοσίων ατόμων, τελικά θα είναι χωρητικότητας τριακοσίων πενήντα ατόμων.
Επανέρχομαι στο αρχικό σας ερώτημα. Η χρηματοδότηση θα γίνει αποκλειστικά από την ελληνική Κυβέρνηση η οποία δεν αποδέχθηκε προταθείσες σχετικές συνεισφορές από κυβερνήσεις μουσουλμανικών χωρών. Αρμόδιο για την κατασκευή του έργου είναι το Υπουργείο Ανάπτυξης, Ανταγωνιστικότητας, Υποδομών, Μεταφορών και Δικτύων. Η κυριότητα του κτηρίου θα ανήκει στο ελληνικό δημόσιο, ενώ θα παραχωρηθεί η χρήση του σε νομικό πρόσωπο ιδιωτικού δικαίου με την επωνυμία «Διοικούσα Επιτροπή Ισλαμικού Τεμένους Αθηνών». Η επιτροπή η οποία συνεστήθη με το ν. 3512/2006 θα αποτελείται από επτά μέλη. Τα δύο θα προτείνονται από αναγνωρισμένα και έγκριτα μουσουλμανικά σωματεία, ενώ τα υπόλοιπα πέντε θα είναι Έλληνες κρατικοί λειτουργοί. Στο τέμενος θα διοριστεί ιμάμης -με απόφαση του Υπουργού Παιδείας- ο οποίος θα έχει διετή θητεία. Προφανώς θα μισθοδοτείται από το ελληνικό κράτος.
Ως αναγνώριση της θρησκευτικής ελευθερίας και της ανεξιθρησκίας του κράτους, η ανέγερση του τεμένους θα έχει ευεργετική επίδραση στην ενίσχυση της αμοιβαίας κατανόησης και του αλληλοσεβασμού των θρησκειών. Αντιθέτως, ξέρουμε όλοι μας ότι η παρατεινόμενη εκκρεμότητα εκθέτει την ελληνική διοίκηση ως παλινωδούσα, δίνοντας επιχειρήματα σε ξένους επικριτές μας. 
Η Αθήνα είναι η μοναδική ευρωπαϊκή πρωτεύουσα στην οποία δεν υφίσταται κεντρικός λατρευτικός χώρος για τους μουσουλμάνους. Κατά το τελευταίο έτος και αναφορικά με την πορεία του σχεδίου ανέγερσης του μουσουλμανικού τεμένους στην Αθήνα, η χώρα μας έγινε αποδέκτης ενδιαφέροντος από αρκετές σημαντικές μουσουλμανικές χώρες και διεθνείς οργανισμούς που τάχθηκαν υπέρ της γρήγορης υλοποίησης της εν λόγω απόφασης. 
Από τη δική μας πλευρά θεωρούμε ότι η υλοποίηση του έργου θα εκπέμψει σε διπλωματικό επίπεδο στους μουσουλμάνους συνομιλητές μας ένα ισχυρό μήνυμα της Ελλάδος υπέρ των θρησκευτικών ελευθεριών και του διαθρησκειακού διαλόγου. Ταυτόχρονα, θα επιτρέψει την άσκηση του λατρευτικού καθήκοντος των διαβιούντων στην Αθήνα μουσουλμάνων εντός ενός ελεγχόμενου και οριοθετημένου από την ελληνική πολιτεία λατρευτικού χώρου, που θα διασφαλίζει, όπως είπα νωρίτερα, την εσωτερική τάξη αλλά και την ασφάλεια. Οι εικόνες των προσευχομένων μουσουλμάνων στους δρόμους με τη δικαιολογία ότι δεν υπάρχει τέμενος στην Αθήνα και ότι δεν μπορούν να προσευχηθούν αντιλαμβάνεστε ότι δημιουργούν πολύ μεγαλύτερα προβλήματα και πολύ μεγαλύτερους κινδύνους σε σχέση με την προοπτική που προτείνεται αυτήν τη στιγμή.
Σας ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"135297"," Σας ευχαριστούμε, κύριε Υπουργέ.
Θα συζητηθεί η τέταρτη με αριθμό 937/4-2-2013 επίκαιρη ερώτηση δευτέρου κύκλου της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας - Μαρίας Γιαταγάνα προς τον Υπουργό Εξωτερικών, σχετικά με τις προκλήσεις των Σκοπίων.
Κυρία συνάδελφε, έχετε το λόγο.
ΧΡΥΣΟΥΛΑ -","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135298"," Ευχαριστώ, κυρία Πρόεδρε.
Κύριε Υπουργέ, το ζήτημα της ονομασίας των Σκοπίων εδώ και δεκαετίες αποτελεί ένα από τα μεγαλύτερα προβλήματα εξωτερικής πολιτικής της Ελλάδας. Έχει αναχθεί σε μείζον θέμα λόγω της αδιαλλαξίας των Σκοπίων που καπηλεύονται το όνομα, τον πολιτισμό και την ιστορία της Μακεδονίας μας. 
Από τις εκλογές του 2009 και μέχρι σήμερα όλες οι κυβερνήσεις της Ελλάδας έχουν επιδείξει εγκληματική υποχωρητικότητα και αδράνεια απέναντι στις προκλήσεις των Σκοπίων για το θέμα αυτό. Διάφοροι παράγοντες επιδιώκουν να ταυτίσουν τους Σλάβους που κατοικούν στα Σκόπια με τους Μακεδόνες. Μέσα σ’ αυτές τους τις επιδιώξεις προώθησαν σχέδιο σύνθετης ονομασίας που θα συμπεριλαμβάνει τον όρο «Μακεδονία» καθώς και γεωγραφικό προσδιορισμό. Η οποιαδήποτε όμως σύνθετη ονομασία δεν λύνει αλλά διαιωνίζει το πρόβλημα, γιατί νομιμοποιεί εντελώς αυθαίρετα και ανιστόρητα την κλοπή του ονόματός μας από μερίδα των κατοίκων των Σκοπίων, δεδομένου ότι υπάρχουν αντιδράσεις και από σημαντικό μέρος του πληθυσμού των Σκοπίων. Δεύτερον, υποδαυλίζει αντιπαραθέσεις που θα οδηγήσουν στην αποσταθεροποίηση των Βαλκανίων. Αυτό θα συμβεί γιατί μέσα στο πλαίσιο μιας σύνθετης ονομασίας η ύπαρξη και μόνο του όρου «Μακεδονία» θα νομιμοποιούσε εδαφικές διεκδικήσεις εκ μέρους των Σκοπιανών και θα πυροδοτούσε περαιτέρω το σκοπιανό αλυτρωτισμό. 
Για πρώτη φορά στη Σύνοδο Κορυφής της Ευρωπαϊκής Ένωσης που έγινε στις αρχές Δεκεμβρίου του 2012 το Ευρωπαϊκό Συμβούλιο αποφάσισε ότι προϋπόθεση για την έναρξη των ενταξιακών διαπραγματεύσεων των Σκοπίων είναι η επίλυση του ζητήματος της ονομασίας τους. 
Κατόπιν αυτών, ερωτάσθε, κύριε Υπουργέ: Ποια είναι η θέση της ελληνικής Κυβέρνησης για το όνομα των Σκοπίων; Επιμένετε στην προσθήκη γεωγραφικού προσδιορισμού; Είναι βέβαιο ότι, αν επέλθει συμφωνία για σύνθετη ονομασία μέσω του ΟΗΕ, οι Σκοπιανοί θα αφαιρέσουν το γεωγραφικό προσδιορισμό και θα διατηρήσουν μόνο τον όρο «Μακεδονία». 
Γνωρίζετε ότι οι Σκοπιανοί από το 2008 κυκλοφορούν χάρτες που απεικονίζουν ως ενιαίο κράτος τα Σκόπια με τη Μακεδονία μας, που φθάνει μέχρι τη Θράκη την οποία μάλιστα απεικονίζουν ως ανεξάρτητο κράτος; 
Σύμφωνα με έγκυρες πληροφορίες των Μέσων Μαζικής Ενημέρωσης, αυτοί οι χάρτες εκτυπώθηκαν από ίδρυμα του κ. Σόρος, ο οποίος πρόσφατα ήλθε στην Ελλάδα και προσπαθεί μέσω μη κυβερνητικών οργανώσεων να επηρεάσει τους Έλληνες ώστε να αποδεχθούν τις επιδιώξεις τις δικές του και των Σκοπιανών.
Σε ποιες ενέργειες έχετε προβεί για να ματαιώσετε αυτές τις επιδιώξεις; Γιατί δεν καταγγέλλετε την ενδιάμεση συμφωνία με τα Σκόπια, τη στιγμή που οι Σκοπιανοί αναμφισβήτητα μας προκαλούν συνεχώς, καθώς διατείνονται με κάθε μέσο και τρόπο ότι είναι απόγονοι του Μεγάλου Αλεξάνδρου και επιμένουν στον αλυτρωτισμό τους;","ΜΑΡΙΑ ΓΙΑΤΑΓΑΝΑ",104
"135299"," Ευχαριστούμε, κυρία συνάδελφε.
Θα απαντήσει ο Υφυπουργός Εξωτερικών κ. Τσιάρας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135300"," Σας ευχαριστώ, κυρία Πρόεδρε.
Κυρία συνάδελφε, η συγκεκριμένη επίκαιρη ερώτηση έχει απαντηθεί αρκετές φορές. Η ελληνική Κυβέρνηση ακολουθεί μία πολιτική που έχει χαραχθεί μαζί με τη μεγάλη πλειοψηφία των πολιτικών δυνάμεων της χώρας. Αναφέρατε κι εσείς ότι από το 1995 συνήφθη η ενδιάμεση συμφωνία μεταξύ της Ελλάδας και της πρώην Γιουγκοσλαβικής Δημοκρατίας της Μακεδονίας για εξεύρεση αμοιβαία αποδεκτής λύσης στο πλαίσιο των Ηνωμένων Εθνών στο ζήτημα του ονόματος, στη ρύθμιση των διμερών σχέσεων, η οποία βεβαίως τηρήθηκε απ’ όλες τις κυβερνήσεις. 
Εδώ είναι η απάντηση στο κρίσιμο ερώτημά σας: Έχουμε καθορίσει και καταστήσει σαφές προς όλους το πλαίσιο λύσης για την ονοματολογική διαφορά στο οποίο η ελληνική πλευρά θα μπορούσε να συναινέσει, μία ονομασία για χρήση erga omnes, δηλαδή έναντι όλων και για κάθε σκοπό. Επιδιώκουμε μία λύση που θα τύχει καθολικής εφαρμογής, ώστε να είναι οριστική και βιώσιμη και να μην αφήνει έδαφος για μελλοντικά σημεία τριβής. Επιθυμία μας είναι η λύση αυτή να περιλαμβάνει σαφή και οριστικό προσδιορισμό του ονόματος, που δεν θα αφήνει περιθώρια αμφιβολιών σχετικά με τη διάκριση μεταξύ του εδάφους των Σκοπίων και περιοχών σε γειτονικές χώρες, ειδικότερα της περιοχής της Μακεδονίας στη βόρεια Ελλάδα. Εμείς θεωρούμε ότι μία βιώσιμη λύση στο θέμα του ονόματος θα προσφέρει το κατάλληλο πλαίσιο για το συνολικό καθορισμό όλων των θεμάτων.
Ως προς το δεύτερο ερώτημά σας, πράγματι είναι γεγονός ότι κυκλοφορούν χάρτες στη γειτονική χώρα οι οποίοι απεικονίζουν μία υποτιθέμενη «μεγάλη Μακεδονία» και, εκτός του εδάφους των Σκοπίων, περιλαμβάνουν και εδάφη από την Ελλάδα, κατά κύριο λόγο, αλλά βεβαίως και από τη Βουλγαρία και από την Αλβανία. Τέτοιοι χάρτες απαντώνται ακόμα και σε σχολεία, συμβάλλοντας μ’ αυτόν τον τρόπο στην εμπέδωση της ψευδούς αλυτρωτικής ιδέας που προωθεί –ατυχώς για την ίδια- η σκοπιανή κυβέρνηση.
Είναι σαφές ότι τέτοιες προκλήσεις δηλητηριάζουν το παρόν και το μέλλον των διμερών σχέσεων, αντιβαίνοντας κάθε έννοια καλής γειτονίας. Τα γεγονότα, όμως, αυτά η ελληνική Κυβέρνηση τα επισημαίνει και στη διεθνή κοινότητα, στο πλαίσιο της αξιολόγησης της συμπεριφοράς των Σκοπίων σχετικά με την ενταξιακή τους προοπτική στην Ευρωπαϊκή Ένωση και στο ΝΑΤΟ. 
Τονίζουμε, λοιπόν, στη διεθνή κοινότητα ότι οι σχέσεις μας δεν μπορούν να εξομαλυνθούν όσο η άλλη πλευρά δεν αποδέχεται κατά ουσιαστικό τρόπο σχέσεις καλής γειτονίας, όπως αποδεικνύεται από ανάλογα περιστατικά.
Τέλος, ως προς το ερώτημά σας για την Ενδιάμεση Συμφωνία, η ελληνική Κυβέρνηση μελετά με ψυχραιμία όλα τα ενδεχόμενα για την προώθηση των συμφερόντων μας. Αυτήν τη στιγμή η Ενδιάμεση Συμφωνία είναι σε ισχύ, αποτελεί το ρυθμιστικό, δε, πλαίσιο των διμερών μας σχέσεων. Το ζητούμενο είναι τα Σκόπια να αποδεχθούν λύση για το όνομα και να τηρήσουν ενεργώς σχέσεις καλής γειτονίας, ώστε να επιλυθούν όλα τα εκκρεμή ζητήματα μεταξύ των δύο χωρών και να μπορέσουμε να έχουμε πρόοδο και στο συμβατικό μας πλαίσιο, που να αντικατοπτρίζει προφανώς ένα νέο επίπεδο σχέσεων.
Με το σκεπτικό αυτό πήραμε την πρωτοβουλία τον περασμένο Οκτώβριο -συγκεκριμένα ο Υπουργός Εξωτερικών- να προτείνουμε ένα μνημόνιο συνεργασίας, το οποίο έθετε το πλαίσιο μιας λύσης για το ονοματολογικό και προφανώς θα διευκόλυνε και τις διαπραγματεύσεις υπό τα Ηνωμένα Έθνη. Δυστυχώς, τα Σκόπια δεν ανταποκρίθηκαν. 
Πλέον, βάσει των συμπερασμάτων του Ευρωπαϊκού Συμβουλίου του Δεκεμβρίου, στο οποίο αναφερθήκατε, υπάρχει ένα πλαίσιο βημάτων που πρέπει να γίνουν, προκειμένου να εκκινήσουν οι ενταξιακές διαπραγματεύσεις. Ελπίζουμε ότι και η άλλη πλευρά θα συνειδητοποιήσει ότι είναι προς όφελός της να υπάρξει μια οριστική και δίκαιη διευθέτηση του ζητήματος. 
Ευχαριστώ.","ΚΩΝΣΤΑΝΤΙΝΟΣ ΤΣΙΑΡΑΣ",513
"135301"," Ευχαριστούμε, κύριε Υπουργέ.
Κυρία Γιαταγάνα, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135302"," Κύριε Υπουργέ, οι ερωτήσεις μου ήταν σαφείς και συγκεκριμένες. Εν μέρει μού απαντήσατε, όμως, δεν μου δώσατε συγκεκριμένη απάντηση στο θέμα της ονομασίας. Ποιο είναι το όνομα το οποίο εσείς προτείνετε, η Ελλάδα προτείνει, η ελληνική Κυβέρνηση προτείνει; 
Εγώ σας ρώτησα: Επιδιώκετε σύνθετη ονομασία με τον όρο «Μακεδονία» και γεωγραφικό προσδιορισμό; Αυτό που είχε προταθεί από τις κυβερνήσεις του Παπανδρέου. Ή διαφυλάττετε το όνομα της Μακεδονίας; Είναι ένα καίριο ερώτημα. Ξέρετε, η μπάλα παίζεται στο γήπεδο και όχι στην εξέδρα, εσείς την πετάξατε έξω απ’ την εξέδρα. Θέλουμε σαφείς απαντήσεις. Ο ελληνικός λαός θέλει να ξέρει, το καταλαβαίνετε; Και δεν είναι μόνο ζήτημα των Μακεδόνων αυτό. Είναι όλου του ελληνικού λαού. Είναι τεράστιο το θέμα αυτό.
Σας υπενθυμίζω ότι ο κ. Σαμαράς, ο σημερινός Πρωθυπουργός της χώρας, το 1993, λόγω της σταθερής θέσης του να μην αποδέχεται τον όρο «Μακεδονία» με γεωγραφικό ή οποιονδήποτε άλλο προσδιορισμό για τα Σκόπια, οδήγησε σε πτώση την τότε κυβέρνηση, της οποίας ήταν Υπουργός Εξωτερικών. 
Σήμερα δεν μας απαντήσατε ποια είναι η θέση του Πρωθυπουργού. Γιατί δεν μιλάτε ξεκάθαρα για τα εθνικά μας θέματα; Γιατί τα περιβάλλετε με μια ομίχλη; Τα εθνικά θέματα είναι τα μείζονα θέματα αυτής της χώρας και πρέπει να δώσετε ξεκάθαρη λύση. Δεν είναι το μόνο θέμα, αλλά είναι απ’ τα σπουδαιότερα.
Το έγκλημα που συμβαίνει σε παγκόσμια κλίμακα, τώρα, είναι ότι οι διάφοροι παράγοντες προσπαθούν να διαγράψουν τη μακεδονική καταγωγή των Μακεδόνων, τον πολιτισμό και την ιστορία τους, που αποτελεί αναπόσπαστο τμήμα του ελληνικού πολιτισμού και της ελληνικής ιστορίας και επιδιώκουν να ταυτίσουν τους Σλάβους που κατοικούν στα Σκόπια με τους Μακεδόνες.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Οι Σκοπιανοί και οι όποιοι φίλοι τους επικαλούνται την αρχή του αυτοπροσδιορισμού προκειμένου να επηρεάσουν υπέρ των Σκοπίων τη διεθνή κοινότητα και το διεθνές νομικό σύστημα. Όταν, όμως, ένας όρος, όπως εν προκειμένω ο όρος «Μακεδονία», ανήκε επί χιλιετηρίδες ιστορικά και πολιτισμικά σε άλλο έθνος, η επίκληση του δικαιώματος αυτοπροσδιορισμού προφανέστατα έρχεται να καλύψει προσπάθεια κλοπής ξένου ονόματος και ξένου δικαιώματος. Διότι, εν τέλει, τα Σκόπια είναι αυτά που με τις επιδιώξεις τους προσβάλλουν το δικαίωμα αυτοπροσδιορισμού της Ελλάδας, που όμως υφίσταται εδώ και χιλιετηρίδες. 
Σας υπενθυμίζω ότι τα Σκόπια επανειλημμένα έχουν παραβιάσει τις υποχρεώσεις τους, της Ενδιάμεσης Συμφωνίας. Περιφρόνησαν τις αποφάσεις 817/1993, 845/1993 του Συμβουλίου Ασφαλείας του ΟΗΕ. Αγνόησαν τις αποφάσεις που πήρε η Ευρωπαϊκή Ένωση στις Βρυξέλλες στις 16-12-1991, στην Γκιμαράες στις 3-5-1992, στη Λισαβόνα στις 27-6-92 και στο Εδιμβούργο στις 12-12-92. Προπαγανδίζουν ασύστολα σε βάρος της Ελλάδας και της Μακεδονίας μας, εντός και εκτός Ελλάδας, καπηλευόμενοι δικά μας σύμβολα. Αφήνω την ιστορία και τον πολιτισμό, που είναι πασίγνωστο θέμα. Προκαλούν με διάφορες ενέργειες τον ελληνικό λαό, με μετονομασίες, σύμβολα, αναμφισβήτητα δικά μας. 
Τελικά  η ελληνική Κυβέρνηση σε ποιες ενέργειες έχει προβεί; Δεν μου απαντήσατε. Και με ποιες ενέργειες αντιμετωπίζει όλες αυτές τις προκλήσεις και όλες αυτές τις επιθετικές πράξεις εναντίον της πατρίδας μας; Πώς είναι δυνατόν ένα υπό σύσταση προτεκτοράτο να έχει επιβληθεί στο ελληνικό κράτος και στο έθνος μας, που έχει την πλέον μακραίωνη και λαμπρή ιστορία και πολιτισμό; Δεν μου απαντήσατε.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"135303"," Ευχαριστούμε, κυρία Γιαταγάνα. 
Ο Υφυπουργός Εξωτερικών κ. Κωνσταντίνος Τσιάρας έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135304"," Κυρία συνάδελφε, είναι δικαίωμά σας τις απαντήσεις να τις εκλαμβάνετε ως μη απαντήσεις, όπως επίσης και το να σας λέω ότι από το 1995 και μετά υπάρχει μία σταθερή θέση της ελληνικής πολιτείας, εκφραζόμενη από την πλειοψηφία των πολιτικών δυνάμεων, από την Ενδιάμεση Συμφωνία με συγκεκριμένα βήματα και εσείς να το εκλαμβάνετε ως διαφοροποίηση θέσης ή αλλαγή στάσης. Είναι δικαίωμά σας. Προφανώς είναι δικαίωμά σας.","ΚΩΝΣΤΑΝΤΙΝΟΣ ΤΣΙΑΡΑΣ",513
"135305"," Ποιο όνομα θα προτείνετε;","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"135306"," Έχω όμως να σας πω ότι οι χειρισμοί που απαιτούνται από την πλευρά μας οφείλουμε να είναι πάρα πολύ προσεκτικοί, καθώς το ζήτημα της λύσης του ονόματος είναι ιδιαίτερα σύνθετο, όπως βεβαίως σύνθετο είναι και το διεθνές περιβάλλον, μέσα στο οποίο καλούμαστε να λειτουργήσουμε. Η δική μας θέση είναι ξεκάθαρη, η προσέγγισή μας είναι ρεαλιστική, με επιχειρήματα τα οποία βασίζονται στη λογική. 
Τα συμπεράσματα του Ευρωπαϊκού Συμβουλίου του περασμένου Δεκεμβρίου υπήρξαν πολύ σημαντικά και αν αυτό θεωρείτε ότι δεν είναι αποτέλεσμα της δικής μας εξωτερικής πολιτικής, προφανώς μπορείτε να αναζητήσετε κάπου αλλού την αιτία. Είναι πολύ σημαντικά, γιατί επιβεβαίωσαν ότι, προκειμένου να ξεκινήσουν οι ενταξιακές διαπραγματεύσεις των Σκοπίων με την Ευρωπαϊκή Ένωση, τα Σκόπια θα αξιολογηθούν ως προς τη στάση τους σε τρία συγκεκριμένα ζητήματα: τις μεταρρυθμίσεις, τις σχέσεις καλής γειτονίας και, ειδικότερα, την επίλυση του ονοματολογικού. Η πρόοδος σ’ αυτά τα ζητήματα θα αξιολογηθεί σε έκθεση της Ευρωπαϊκής Επιτροπής, η οποία θα δημοσιευθεί την άνοιξη. Είμαστε σε στενή επικοινωνία τόσο με την Ευρωπαϊκή Επιτροπή όσο και με τους Ευρωπαίους εταίρους μας. 
Όπως αντιλαμβάνεστε, η συγκυρία είναι ιδιαίτερα κρίσιμη και η κινητικότητα που παρατηρείται διεθνώς είναι πάρα πολύ μεγάλη. Εμείς βλέπουμε στην απόφαση του Συμβουλίου μία ευκαιρία για την επίλυση της χρονίζουσας αυτής διαφοράς στο πλαίσιο των Ηνωμένων Εθνών. Έχουμε το βλέμμα στραμμένο στο μέλλον, με στόχο τα Δυτικά Βαλκάνια να καταστούν μία περιοχή σταθερότητας, ασφάλειας και ειρήνης, όπου τα κράτη θα ευημερούν και θα συνεργάζονται για το κοινό τους καλό, στο πλαίσιο βεβαίως των ευρωατλαντικών θεσμών της Ευρωπαϊκής Ένωσης και του ΝΑΤΟ. 
Η Ελλάδα από την πλευρά της έχει πάρει όλες εκείνες τις πρωτοβουλίες που συμβάλλουν στη βελτίωση του επιπέδου των διμερών σχέσεων των δύο χωρών, αλλά βεβαίως και στη δημιουργία του κατάλληλου κλίματος, ώστε να προχωρήσει η διαπραγματευτική διαδικασία στο πλαίσιο των Ηνωμένων Εθνών. 
Εναπόκειται πλέον, το λέμε προς κάθε πλευρά, στην ηγεσία των Σκοπίων να δώσει απτά δείγματα γραφής στη διεθνή κοινότητα. Δεν αρκούν ούτε τα λόγια ούτε οι μεγαλόσχημες διακηρύξεις. Χρειάζονται πράξεις και οι πράξεις κρίνονται εκ του αποτελέσματος και βάσει των όρων που έχουν τεθεί από το Ευρωπαϊκό Συμβούλιο. 
Εμείς θεωρούμε ότι όποιος επενδύει σε ένα ευρωπαϊκό μέλλον συμφιλίωσης και συνεργασίας δεν μπορεί παρά να βγει ωφελημένος. Αντιθέτως, όποιοι επενδύουν σε εθνικιστικά ιδεολογήματα, δεν έχουν θέση στην Ευρώπη που οικοδομούμε. Και αυτό είναι το μήνυμα που σταθερά στέλνουμε προς την ηγεσία των Σκοπίων. Η ελληνική Κυβέρνηση θα συνεχίσει να τηρεί με επιμονή και σταθερότητα την ίδια υπεύθυνη στάση για την επίτευξη λύσης στο ονοματολογικό ζήτημα, με γνώμονα το εθνικό συμφέρον της χώρας και στόχο τη δημιουργία ασφάλειας και σταθερότητας στην ευρύτερη περιοχή. 
Σας ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"135307"," Ευχαριστούμε, κύριε Υπουργέ, κι εμείς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135308"," Δεν απαντάτε ποια είναι η θέση του Πρωθυπουργού σήμερα.","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"135309"," Κυρία Γιαταγάνα, δεν έχετε το λόγο. Τοποθετηθήκατε, ακουστήκατε. Αυτές είναι οι απαντήσεις της Κυβέρνησης, δυστυχώς ή ευτυχώς. 
Εισερχόμεθα στην έκτη με αριθμό 943/4-2-2013 επίκαιρη ερώτηση πρώτου κύκλου του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τα προβλήματα της Κλειστής Φυλακής Τρικάλων.
Ο κ. Γεώργιος Κυρίτσης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135310"," Ευχαριστώ, κυρία Πρόεδρε. 
Κύριε Υπουργέ, όλοι πιστεύουμε ότι το επίπεδο πολιτισμού της πολιτείας κρίνεται -μεταξύ των άλλων- και από τις συνθήκες που επικρατούν στις φυλακές της. Εγώ δεν θα αναφερθώ στο σύνολο των καταστημάτων κράτησης. Θα εστιάσω στα προβλήματα που αντιμετωπίζουν οι φυλακές Τρικάλων, γιατί τα γνωρίζω. Το συγκεκριμένο κατάστημα λειτουργεί μόλις από το 2006 και θεωρείται βέβαια –το ξέρετε- ένα από τα μεγαλύτερα σε χωρητικότητα στην Ελλάδα. Η φυλακή των Τρικάλων έχει σχεδιαστεί για εξακόσιους κρατούμενους, ωστόσο, κύριε Υπουργέ, έγκλειστοι σήμερα είναι περίπου επτακόσιοι εξήντα, με αποτέλεσμα οι συνθήκες διαβίωσής τους να είναι κυριολεκτικά απάνθρωπες. 
Γνωρίζετε και εσείς, κύριε Υπουργέ, ότι η σωφρονιστική πολιτική επιτάσσει το σεβασμό των δικαιωμάτων των κρατουμένων και, παρά τις καταδικαστικές αποφάσεις κατά της χώρας μας και τις πρωτοβουλίες που έχουν κατά καιρούς υπάρξει, το πρόβλημα δεν έχει λυθεί. Η αποσυμφόρηση των φυλακών δεν έχει επιτευχθεί. Οι όροι ζωής των κρατουμένων εξακολουθούν να είναι υποβαθμισμένοι. Ένα άλλο πρόβλημα αφορά στην έλλειψη εξειδικευμένου προσωπικού που θα βοηθήσει τους κρατούμενους να αντεπεξέλθουν στις συνθήκες κράτησης αλλά και αργότερα στην ομαλή επανένταξή τους στην κοινωνία. 
Κύριε Υπουργέ,  το κατάστημα δεν διαθέτει μόνιμο εισαγγελέα, δεν διαθέτει ψυχίατρο αλλά ούτε και κοινωνική λειτουργό. Η τελευταία μάλιστα μετακινήθηκε πρόσφατα στις φυλακές Νιγρίτας Σερρών. Όπως αντιλαμβάνεστε, η υπερπλήρωση των φυλακών και η έλλειψη εξειδικευμένου προσωπικού είναι προβλήματα που ακυρώνουν εν τοις πράγμασι κάθε προσπάθεια για την επανένταξη των φυλακισμένων στην κοινωνία, γι’ αυτό, κύριε Υπουργέ, σας ερωτώ: 
Πώς και σε ποιο χρονοδιάγραμμα σκοπεύετε να αντιμετωπίσετε το πρόβλημα του υπερπληθυσμού στις φυλακές Τρικάλων; 
Επίσης, πώς προτίθεστε να αντιμετωπίσετε την έλλειψη εξειδικευμένου προσωπικού;","ΓΕΩΡΓΙΟΣ ΚΥΡΙΤΣΗΣ",266
"135311"," Ευχαριστούμε, κύριε συνάδελφε. 
Στην επίκαιρη ερώτησή σας θα απαντήσει ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Κωνσταντίνος Καραγκούνης.
Έχετε το λόγο, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135312"," Ευχαριστώ πολύ, κυρία Πρόεδρε. 
Συμφωνώ απόλυτα, κύριε συνάδελφε, ότι το επίπεδο πολιτισμού μιας χώρας κρίνεται και από τις φυλακές. Και δεν μπορείς να βλέπεις ανθρώπους κρατουμένους να είναι στοιβαγμένοι ή να κοιμούνται κάτω στο πάτωμα, όπως είδαμε με τον Υπουργό, από την πρώτη στιγμή που αναλάβαμε στην πολιτική ηγεσία του Υπουργείου και γυρίσαμε σε όλες τις φυλακές. 
Ποια είναι η πραγματικότητα; Και οφείλουμε να την πούμε. Αυτήν τη στιγμή στις ελληνικές φυλακές υπάρχουν δώδεκα χιλιάδες επτακόσιοι κρατούμενοι. Δεν έχει ξαναγίνει ποτέ αυτός ο αριθμός και ήδη ο αριθμός αυξάνεται ακόμα περισσότερο. Μέριμνα του Υπουργείου δεν είναι μόνο να φτιάξει καινούργιες υποδομές, απλά για να αποσυμφορήσει και να μην είναι στοιβαγμένοι οι κρατούμενοι. Είναι να υπάρχουν και καλύτερες συνθήκες. 
Πρέπει να σας πω το εξής: Το Υπουργείο είχε έναν προϋπολογισμό 920 εκατομμύρια ευρώ μέχρι πριν από δύο χρόνια και αυτήν τη στιγμή έχει 520 εκατομμύρια ευρώ, όταν οι μισθοδοσίες μόνο είναι 480 εκατομμύρια ευρώ. Το έχουμε πει πάρα πολλές φορές, αξίζει όμως να το ξαναπούμε. Αντιλαμβάνεστε, λοιπόν, ότι το πρόβλημα επιδεινώνεται ακόμα περισσότερο, διότι δεν έχουμε και προσωπικό. Συνεχώς μειούται το προσωπικό από τις συνταξιοδοτήσεις και δεν έχουμε τη δυνατότητα τώρα, αυτήν τη στιγμή, να πάρουμε καινούργιο προσωπικό. Βεβαίως, υπάρχει μια έγκριση για πεντακόσιους σωφρονιστικούς υπαλλήλους. Είμαστε σε συνεννόηση με το Υπουργείο Διοικητικής Μεταρρύθμισης να πάρουμε αυτούς τους ανθρώπους, όπως επίσης να δούμε και άλλους τρόπους διαφυγής μέσα από την κινητικότητα ή και άλλους τρόπους που εξετάζουμε μαζί με το Υπουργείο Διοικητικής Μεταρρύθμισης και θα βρούμε λύση προς αυτήν την κατεύθυνση.
Τι κάναμε αυτούς τους μήνες; Πρώτα απ’ όλα, ανοίξαμε καινούργια καταστήματα. Ανοίξαμε το κατάστημα Χανίων, το οποίο ήταν κλειστό για ενάμιση χρόνο. Διοικητικά, γραφειοκρατικά, νομικά κωλύματα εμπόδιζαν να ανοίξει αυτό το κατάστημα, όπου ο κόσμος εκεί ήταν πραγματικά στοιβαγμένος σε μια ποντικότρυπα, όπως είχε πει και ο Υπουργός. 
Προσπαθήσαμε να ανοίξουμε και ανοίξαμε ήδη μια πτέρυγα στη Νιγρίτα Σερρών, γιατί και εκεί θα πάνε άλλοι εκατόν είκοσι άνθρωποι. Είναι ακόμα άλλες δύο πτέρυγες που πρέπει να ανοίξουν. Αναφερθήκατε στα τρία άτομα που πήγαν στη Νιγρίτα Σερρών. Διαχειριζόμενοι καλύτερα το προσωπικό μας, για να πάνε εκατόν είκοσι εκεί και να αποσυμφορηθεί το σύστημα, διότι δεν αντέχουν και οι υπάλληλοι να κάνουν το έργο τους, αλλά κυρίως οι κρατούμενοι να κοιμούνται στο πάτωμα, πρέπει να ανοίξουμε τις πτέρυγες. Θα διαχειριστούμε ακόμα καλύτερα το προσωπικό, χωρίς βέβαια να θέτουμε σε κίνδυνο την ασφάλεια των φυλακών, ώστε να μπορέσουν να έχουν πολύ καλύτερες -κυρίως ανθρώπινες- συνθήκες οι κρατούμενοι. 
Κάναμε και άλλα πράγματα, πέρα από τις υποδομές, όπου οφείλω να πω ότι πιθανότατα τον Ιούνιο, ίσως και λίγο αργότερα, θα είμαστε έτοιμοι να ανοίξουμε το Νικηφόρο Δράμας, ένα άλλο κατάστημα εξακοσίων θέσεων για να αποσυμφορήσουμε βέβαια ακόμα περισσότερο τις ήδη πεφορτισμένες φυλακές. Αλλάξαμε το νόμο και στείλαμε κόσμο στα αγροτικά και στα κλειστά αγροτικά καταστήματα. Αλλάξαμε τις προϋποθέσεις, οπότε άλλοι πεντακόσιοι θα μπορούν να μεταφερθούν στα αγροτικά καταστήματα. Αυτά βεβαίως είναι τα βραχυπρόθεσμα, αλλά θα πρέπει να κοιτάξουμε και το μέλλον. Ήδη τέλειωσε όπως γνωρίζετε η νομοπαρασκευαστική επιτροπή και σύντομα θα νομοθετήσουμε το βραχιολάκι, για να μπορέσουμε και εκεί να δώσουμε μια λύση. Όπως βεβαίως ένα μεγάλο για μένα ζήτημα, ίσως το μεγαλύτερο που πρέπει να γίνει, είναι να διαχωρίσουμε επιτέλους τους ηπίας με τις βαριάς μορφής εγκληματικότητας κρατουμένους. Έχει ήδη τελειώσει η νομοπαρασκευαστική επιτροπή. Αυτό θα γίνει στα αγροτικά καταστήματα. Εκεί θα είναι επιτέλους μια μεγάλη τομή, ώστε να μπορέσουν να διαχωριστούν οι βαριάς από ηπίας εγκληματικότητας κρατούμενοι.
Μάλλον θα επανέλθω και στη δευτερολογία μου να απαντήσω στα ερωτήματα που έχουν να κάνουν με το κατάστημα Τρικάλων. Αυτά είχαν να κάνουν όμως με την αποσυμφόρηση. Θα επανέλθω.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"135313"," Κύριε Υπουργέ, πάντως, όσο συνεχίζεται η ανακύκλωση προσωπικού στις φυλακές, παρ’ όλες τις προσπάθειές σας, τις οποίες αναγνωρίζουμε ότι είναι σοβαρές και προς τη σωστή κατεύθυνση, όσο ανακυκλώνονται υπάλληλοι φυλακών και φύλακες, δεν θα βρεθεί λύση εύκολα. 
Κύριε Κυρίτση, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135314"," Θα συμφωνήσω με εσάς, κυρία Πρόεδρε.","ΓΕΩΡΓΙΟΣ ΚΥΡΙΤΣΗΣ",266
"135315"," Σας πρόλαβα, αλλά επειδή έχω και εγώ φυλακές στην περιοχή μου, το ξέρω καλά το θέμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135316"," Ναι. Θα συμφωνήσω έτσι μαζί σας. Τα ξέρω αυτά που λέτε. Πάμε, λοιπόν, να αναφερθούμε σε δύο άλλα ζητήματα.
Το πρώτο ζήτημα αφορά στην έλλειψη προσωπικού που λέγαμε. Μέχρι πριν δύο χρόνια στο κατάστημα υπηρετούσαν εκατό. Με τις αθρόες συνταξιοδοτήσεις των τελευταίων ετών έχει περιοριστεί στους ογδόντα. Η έλλειψη προσωπικού επηρεάζει αρνητικά την εύρυθμη λειτουργία του καταστήματος τώρα. Είχα επαφές με στελέχη των φυλακών και διαπίστωσα το μέγεθος του προβλήματος που υπάρχει. Οι υπάλληλοι δεν επαρκούν για την κάλυψη κάθε βάρδιας. Ακόμα και η απουσία ενός εργαζομένου με αναρρωτική άδεια γιατί αρρώστησε είναι ικανή να δημιουργήσει πρόβλημα στο προσωπικό που έχει φτάσει στα όρια των αντοχών του, κύριε Υπουργέ. Όμως, αντί να υπάρξει μέριμνα για τη στελέχωση του καταστήματος, το Υπουργείο Δικαιοσύνης αποφάσισε τη μετακίνηση άλλων τριών υπαλλήλων. Η κίνηση αυτή γνωρίζω ότι είναι προσωρινή. Το γνωρίζω και αυτό, όμως το πρόβλημα είναι τόσο έντονο που ακόμα και ένας υπάλληλος, όπως σας προανέφερα, μπορεί να δημιουργήσει τεράστιο πρόβλημα.
Ένα άλλο πρόβλημα που αφορά στην ασφάλεια του προσωπικού αλλά και των κατοίκων της περιοχής είναι ότι η φυλακή Τρικάλων δεν διαθέτει συμβεβλημένο γιατρό. Ως εκ τούτου, γίνονται διαρκείς μετακινήσεις στο Νοσοκομείο Τρικάλων ακόμη και για απλά περιστατικά υγείας που θα μπορούσαν να αντιμετωπιστούν με μια απλή φαρμακευτική αγωγή. Πέραν της ταλαιπωρίας που υφίστανται οι ασθενείς κρατούμενοι, υπάρχει και το ζήτημα της ασφάλειας. Κατά τις μετακινήσεις έχουν σημειωθεί περιστατικά αντιδράσεων που έχουν θέσει σε κίνδυνο τη ζωή και τη σωματική ακεραιότητα των φρουρών που τους συνοδεύουν αλλά και των πολιτών. Και θα σας θυμίσω ότι τον περασμένο Οκτώβρη, παρά τα μέτρα ασφαλείας, ένας βαρυποινίτης απέδρασε με τη βοήθεια τριών αντρών οπλισμένων με καλάσνικοφ μπροστά στα μάτια των πολιτών και των εργαζομένων των νοσοκομείων. Το ότι δεν υπάρχει βέβαια και τμήμα μεταγωγών είναι μια άλλη ιστορία.
Λοιπόν, σας ρωτάω, κύριε Υπουργέ: Πώς προτίθεστε να αντιμετωπίσετε την έλλειψη αυτού του προσωπικού; Πώς σκοπεύετε να ενισχύσετε τα μέτρα ασφαλείας του προσωπικού κατά τις μεταφορές των κρατουμένων;
Και δεν νομίζω ότι είμαι παράλογος, κύριε Υπουργέ. Ξέρετε ότι είναι πράγματα που θα έπρεπε να έχουν γίνει. Δεν έχω κάτι άλλο.","ΓΕΩΡΓΙΟΣ ΚΥΡΙΤΣΗΣ",266
"135317"," Ευχαριστούμε, κύριε Κυρίτση.
Έχετε το λόγο, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135318"," Ευχαριστώ, κυρία Πρόεδρε.
Κατ’ αρχάς, θέλω να απαντήσω στα συγκεκριμένα ζητήματα που έθεσε και τα οποία όντως είναι -θα έλεγα- σημαντικά και έχουν να κάνουν με τις φυλακές των Τρικάλων. Αναφερθήκατε στον εισαγγελέα. Όπως γνωρίζετε, ο νόμος προβλέπει μόνιμο εισαγγελέα, με την έννοια βέβαια που το θέτετε, μόνο στα μεγάλα καταστήματα κράτησης. Αυτά είναι ο Κορυδαλλός, η Θεσσαλονίκη, η Λάρισα και η Πάτρα. 
Σε όλα τα υπόλοιπα ο προϊστάμενος της εισαγγελίας ορίζει εισαγγελέα ο οποίος εκτελεί τα καθήκοντά του. Οπότε δεν υπάρχει κανένα πρόβλημα. Διότι αναφερθήκατε στο αν υπάρχει μόνιμος εισαγγελέας. Ό,τι ορίζει ο νόμος ισχύει. Υπάρχει εισαγγελέας εκεί. Ορίζεται από τον προϊστάμενο της εισαγγελίας, όπως γίνεται στα υπόλοιπα καταστήματα κράτησης.
Αναφερθήκατε στο μεγάλο θέμα των ιατρών. Όπως γνωρίζετε, με την πράξη νομοθετικού περιεχομένου που φέραμε πριν από ένα μήνα, αλλάξαμε επιτέλους –δεν ίσχυε ποτέ αυτό- και φέραμε το ΕΣΥ μέσα στις φυλακές. Υποχρεώνεται το νοσοκομείο από το νόμο να στέλνει γιατρό και νοσηλευτικό προσωπικό μέσα στις φυλακές, ακριβώς για να καλύψουμε τις τεράστιες αυτές ελλείψεις και ανάγκες που έχουν τα σωφρονιστικά καταστήματα.
Το Υπουργείο Δικαιοσύνης έχει κάνει επανειλημμένως προσπάθειες να κάνει συμβάσεις για κατ’ επίσκεψη γιατρούς, για παθολόγο, όπως είναι συγκεκριμένα στο κατάστημα στα Τρίκαλα, για ψυχίατρο και για άλλες ειδικότητες. Δυστυχώς, όμως, δεν υπάρχει γιατρός να πάει. Δεν πηγαίνουν να κάνουν αυτές τις συμβάσεις, ίσως και επειδή είναι λίγα τα χρήματα. Όμως είναι μια πραγματικότητα. 
Τι κάναμε, λοιπόν, κύριε συνάδελφε; Αλλάξαμε το νόμο και επιτέλους ήρθε το ΕΣΥ μέσα στις φυλακές. Έτσι καλύπτεται αυτή η τεράστια ανάγκη. 
Αναφερθήκατε για την κοινωνική λειτουργό. Υπάρχει ψυχολόγος που καλύπτει προς το παρόν τις ανάγκες του καταστήματος και βεβαίως συμμετέχει και στο συμβούλιο, όπως οφείλει να συμμετέχει. Όπως, όμως, είπα και πριν, είμαστε σε συνεργασία με το Υπουργείο Διοικητικής Μεταρρύθμισης για να πάρουμε ειδικότητες οι οποίες μας λείπουν.
Ξέρετε, όμως, κάτι; Τα προβλήματα θέλουν τώρα αντιμετώπιση. Δεν θέλουν μετά από ένα χρόνο. Το θέμα είναι τι κάνεις σήμερα. Έχεις ένα τεράστιο πρόβλημα. Δεν πρέπει να δώσεις λύση; Εμείς είμαστε, λοιπόν, προς αυτήν την κατεύθυνση, να δώσουμε λύση. Και βεβαίως δεν θέτουμε σε κίνδυνο την ασφάλεια των καταστημάτων. Υπάρχει επαρκές προσωπικό. Μακάρι να είχαμε ακόμα περισσότερο. Δεν διαφωνώ μαζί σας. Μακάρι να είχαμε άλλους εκατό. Προσπαθούμε να βρούμε, αλλά πρέπει να κινηθούμε με αυτά τα δεδομένα που έχουμε, κύριοι συνάδελφοι.
Τώρα θέλω να συνεχίσω με το εξής, διότι αναφερθήκατε και στον ψυχίατρο. Όντως, τα ψυχιατρικά περιστατικά των κρατουμένων καλύπτονται από το Νοσοκομείο των Τρικάλων και οφείλω να πω ότι υπάρχει μόνο ένας ψυχίατρος στο Νοσοκομείο των Τρικάλων, οπότε αντιλαμβάνεστε και το πρόβλημα. Και εκεί κάναμε επανειλημμένες προσπάθειες να κάνουμε σύμβαση με κατ’ επίσκεψη γιατρό. Δυστυχώς, δεν υπήρξε κανένα ενδιαφέρον.
Λύνουμε, λοιπόν, το πρόβλημα, όπως σας είπα, με την πράξη νομοθετικού περιεχομένου όπου φέρνουμε το Εθνικό Σύστημα Υγείας μέσα στις φυλακές.
Βέβαια «τρέχουν», όπως γνωρίζετε, και άλλες προσπάθειες, νομοθετικές πρωτοβουλίες αποσυμφόρησης. Παρατείναμε μέχρι 30-06-2013 την απόλυση υφ’ όρων, όπως ίσχυε με το ν.4043/2012, και κρατούμενοι με ποινές έως τρία έτη απολύονται υφ’ όρων, εφόσον έχουν κάνει το 1/10 της ποινής και με ποινές από τρία έως πέντε έτη απολύονται όσοι έχουν εκτίσει το 1/5 της ποινής. Βεβαίως εκεί εξαιρούνται αδικήματα όπως η φοροδιαφυγή, αδικήματα κατά της γενετήσιας αξιοπρέπειας, ληστείες κ.λπ..
Προσπαθούμε να δώσουμε λύση, κύριε συνάδελφε, δυστυχώς με τα πενιχρά μέσα που έχουμε και προσπαθούμε να φέρουμε μεταρρύθμιση στο σωφρονιστικό πεδίο, να αλλάξουμε πράγματα, να κάνουμε καλύτερες τις συνθήκες των κρατουμένων και κυρίως αυτών που υπηρετούν, των φυλάκων, των σωφρονιστικών υπαλλήλων, που πραγματικά είναι ήρωες μέσα σ’ αυτές τις συνθήκες.
Ευχαριστώ πάρα πολύ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"135319"," Ευχαριστούμε πολύ, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι μαθητές και μαθήτριες και μία εκπαιδευτικός από το 3ο  Δημοτικό Σχολείο του Παπάγου. Στη γειτονιά μας! 
Καλώς μας ήρθατε παιδιά! Καλή πρόοδο!
(Χειροκροτήματα από όλες τις πτέρυγες της Βουλής)
Η έβδομη με αριθμό 945/4-2-2013 επίκαιρη ερώτηση πρώτου κύκλου του Βουλευτή Β΄ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καταβολή των δεδουλευμένων των εργαζομένων σε ξενοδοχεία της Κέρκυρας δεν θα συζητηθεί  λόγω κωλύματος του κυρίου Υπουργού, και διαγράφεται.
Επίσης, η δεύτερη με αριθμό 939/4-2-2013 επίκαιρη ερώτηση δευτέρου κύκλου του Βουλευτή Ηρακλείου του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μιχαήλ Κριτσωτάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση των περιοριστικών ρυθμίσεων του ν. 3986/2011 στη χορήγηση του επιδόματος ανεργίας στους  εποχικά εργαζόμενους δεν θα συζητηθεί λόγω κωλύματος του κυρίου Υπουργού και διαγράφεται.
  Ακόμα, η τρίτη με αριθμό 936/4-2-2013 επίκαιρη ερώτηση δευτέρου κύκλου του Βουλευτή Έβρου του Πανελλήνιου Σοσιαλιστικού Κινήματος κ. Γεωργίου Ντόλιου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την αξιοποίηση του ζεόλιθου στο Νομό Έβρου δεν θα συζητηθεί λόγω κωλύματος του κυρίου Υπουργού και διαγράφεται.
Τέλος, η έκτη με αριθμό 944/4-2-2013 επίκαιρη ερώτηση δευτέρου κύκλου του Βουλευτή Α΄ Αθήνας της Δημοκρατικής Αριστεράς κ. Ιωάννη Πανούση προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την υπαγωγή του ασφαλιστικού φορέα των αστυνομικών στο νέο τρόπο υπολογισμού του εφάπαξ, σύμφωνα με την απόφαση 30854/3809/31-12-2012, δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμαστε στην τελευταία για σήμερα επίκαιρη ερώτηση.  Θα συζητηθεί η πρώτη με αριθμό 934/4-2-2013 επίκαιρη ερώτηση δευτέρου κύκλου του Βουλευτή Ηλείας της Νέας Δημοκρατίας κ. Ανδρέα Μαρίνου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών,  σχετικά με την αποκατάσταση των σεισμοπαθών της 8ης  Ιουνίου του 2008 του Νομού Ηλείας.
Το λόγο έχει ο κ. Μαρίνος για δύο λεπτά για να αναπτύξει την ερώτησή του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135320"," Ευχαριστώ, κυρία Πρόεδρε. 
Αξιότιμε κύριε Υπουργέ, με την κατάθεση της επίκαιρης ερώτησης και μέχρι σήμερα που συζητείται, προέκυψε εκταμίευση περίπου 800.000 ευρώ για τακτοποίηση των ήδη βεβαιωθέντων και υπογεγραμμένων οφειλών του δημοσίου προς τους Ηλείους σεισμοπαθείς της 8ης Ιουνίου του 2008. Γι’ αυτό θέλω να συγχαρώ την πολιτεία η οποία, παρά τα δημοσιονομικά προβλήματα, ιεράρχησε σωστά και κατανόησε την κατάσταση στην οποία έχουν περιέλθει οι Ηλιείς συμπατριώτες μου.
Κύριε Υπουργέ, όμως, οι υποχρεώσεις της Κυβέρνησης δεν σταματάνε εδώ, αφού οι κοστολογημένες ανεξόφλητες οφειλές προς τους πληγέντες είναι πάνω από 4.300.000 ευρώ. Είναι γνωστό ότι η δωρεάν κρατική αρωγή δίδεται σε τρεις δόσεις και έχει συνάρτηση με την πρόοδο των εργασιών για κάθε κατοικία η οποία επισκευάζεται ή ανακατασκευάζεται.
Πιο συγκεκριμένα, για τις επισκευές των κτηρίων απομένουν δύο δόσεις. Για την πρώτη δόση εκκρεμούν εκατόν είκοσι εφτά περιπτώσεις, ενώ για τη δεύτερη εκατόν είκοσι οκτώ και βέβαια δεν έχουμε καμμιά περίπτωση για την τρίτη δόση. 
Όσον αφορά τις ανακατασκευές των κτηρίων απομένει η καταβολή τριών δόσεων. Η πρώτη δόση πρέπει να καταβληθεί σε τριάντα εννέα δικαιούχους, η δεύτερη σε είκοσι εννέα και η τρίτη σε είκοσι πέντε. Αν και έχει κοστολογηθεί το ποσό των 4.335.928 ευρώ, δεν έχει προχωρήσει η διαδικασία καταβολής του, αφού έχει ανασταλεί, με εντολή της πολιτικής ηγεσίας, από τον Απρίλιο του 2012 η έγκριση καθορισμού δανείων των οικιών που προανέφερα.
Η όποια μεταχείριση των πολιτών της Ηλείας θα πρέπει να γίνεται με το δέοντα σεβασμό, κύριε Υπουργέ, γνωρίζοντας πόσο ταλαιπωρημένοι είναι από τις συνεχείς και απανωτές ατυχίες που έχουν υποστεί ο νομός και οι κάτοικοί του.
Κύριε Υπουργέ, το κονδύλι που πρέπει να αποδεσμευτεί είναι αναλογικά μικρό, σε σχέση με όσα ξοδεύονταν και ξοδεύονται σε άλλα, μη τόσο ουσιώδη όσο η αποκατάσταση του σπιτιού μιας οικογένειας που το μόνο που επιθυμεί είναι να ζήσει αξιοπρεπώς, όπως πριν δεχτεί το χτύπημα του Εγκέλαδου. Πολλοί σεισμοπαθείς συμπατριώτες μου που δεν έχουν λάβει ούτε ένα ευρώ για τις εργασίες αποκατάστασης μέσα στην κρίση, μη έχοντας πού αλλού να διαμείνουν, δανειοδοτήθηκαν για να αποπερατώσουν μόνοι τους τα κτήρια.
Κύριε Υπουργέ, την κρατική μέριμνα οι πολίτες την αναζητούν και την έχουν ανάγκη άμεσα και όχι ετεροχρονισμένα, γιατί διαφορετικά δημιουργούνται σημαντικά κοινωνικά προβλήματα που έχουν να κάνουν με την ίδια την επιβίωσή τους. 
Είναι αδήριτη ανάγκη, λοιπόν, κύριε Υπουργέ, να κινήσετε τις διαδικασίες έτσι ώστε οι πληγέντες να αποκατασταθούν το συντομότερο δυνατόν, καταργώντας αυτή την απόφαση και δίνοντας εντολή στους προϊσταμένους των τομέων αποκατάστασης σεισμοπλήκτων να υπογράφουν τις εγκρίσεις καθορισμού δανείων. 
Θα ήθελα, αν είστε έτοιμος, να μου γνωρίζατε πότε θα γίνει αυτό.
Ευχαριστώ.","ΑΝΔΡΕΑΣ ΜΑΡΙΝΟΣ",305
"135321"," Ευχαριστώ, κύριε συνάδελφε.
Το λόγο έχει για να απαντήσει στην ερώτηση ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Σταύρος Καλογιάννης.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135322"," Το λόγο έχει ο ερωτών Βουλευτής κ. Ανδρέας Μαρίνος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135323","  Πάντα ο κύριος Υπουργός είναι και σαφής και σοβαρός και αξιόπιστος στα στοιχεία που μας δίνει. Δεν θα απασχολήσω πολύ στη δευτερολογία μου, απλώς θα επισημάνω το γεγονός ότι αυτά τα 4.335.928 ευρώ είναι κοστολογημένα, κύριε Υπουργέ.
Θα δοθεί η εντολή από την πολιτική ηγεσία στους προϊσταμένους των τομέων αποκατάστασης σεισμοπλήκτων να υπογράψουν την έγκριση καθορισμού δανείου, για να μπορέσουν και αυτοί οι άνθρωποι που επλήγησαν το ίδιο με τους προηγούμενους που πήραν τη δωρεάν κρατική αρωγή, να δανειοδοτηθούν; Θα μπορέσουν να μπουν στα σπίτια τους;
Αυτό είναι το μεγάλο θέμα και είναι και το μοναδικό πλέον που απασχολεί τους σεισμοπαθείς της Ηλείας του 2008, αφού είμαι ο τελευταίος που θα αμφισβητήσει ότι η πολιτεία έκανε το καθήκον της στο ακέραιο. Αύξησε τον προϋπολογισμό κατά 15 εκατομμύρια ευρώ, αφού τον πήγε από τα 125 εκατομμύρια ευρώ στα 140 εκατομμύρια ευρώ. Αυτό είναι, όμως, το ζήτημα. Θα δοθεί η εντολή στους προϊσταμένους των ΔΟΥ να υπογράψουν τις ήδη βεβαιωμένες για εκείνους και κοστολογημένες για εμάς εγκρίσεις που προέκυψαν από τις αυτοψίες των μηχανικών της ΥΑΣ ή όχι; Αυτό είναι και το ερώτημά μου και πιστεύω ότι θα το δείτε με την ευαισθησία που σας διακρίνει γρήγορα, για να μπορέσουμε να έχουμε μία τάχιστη αποκατάσταση και αυτών των ανθρώπων που σήμερα βρίσκονται σε νοικιασμένα σπίτια και σε λυόμενα και δεν έχουν μία στέγη, την οποία δικαιούνται για να διαβιούν αξιοπρεπώς.","ΑΝΔΡΕΑΣ ΜΑΡΙΝΟΣ",305
"135324"," Ευχαριστούμε, κύριε συνάδελφε.
Το λόγο έχει ο κύριος Αναπληρωτής Υπουργός.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135325"," Έχω την τιμή να ανακοινώσω προς το Σώμα ότι οι Υπουργοί Περιβάλλοντος, Ενέργειας και Κλιματικής Αλλαγής και Οικονομικών κατέθεσαν σχέδιο νόμου: «Κύρωση της από 31.10.2012 Πρώτης Τροποποιητικής Σύμβασης μεταξύ του Ελληνικού Δημοσίου και των Αναδόχων εταιρειών KAVALA OIL ΑΝΩΝΥΜΗ ΕΤΑΙΡΕΙΑ και ENERGEAN OIL & GAS ΕΝΕΡΓΕΙΑΚΗ ΑΙΓΑΙΟΥ ΑΝΩΝΥΜΗ ΕΤΑΙΡΕΙΑ ΕΡΕΥΝΑΣ ΚΑΙ ΠΑΡΑΓΩΓΗΣ ΥΔΡΟΓΟΝΑΝΘΡΑΚΩΝ και των παραρτημάτων Ι και ΙΙ αυτής». 
Παραπέμπεται στην αρμόδια Διαρκή Επιτροπή.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και τρεις εκπαιδευτικοί από το Γυμνάσιο Πικερμίου.
Καλώς ήρθατε, παιδιά!
 (Χειροκροτήματα απ’ όλες τις πτέρυγες της Βουλής)
Θα κάνουμε μία μικρή διακοπή και θα ακολουθήσει η συζήτηση για τις άρσεις ασυλίας συναδέλφων.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε,  το λόγο παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135326","  Ο κ. Μαριάς έχει το λόγο για δύο λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, ζήτησα το λόγο, διότι παρακολουθήσαμε όλοι χθες τον κ. Ράιχενμπαχ, ο οποίος υποτίθεται ότι εκπροσωπεί εδώ την Ευρωπαϊκή Ένωση και την task force, αλλά ενεργεί ως νέος ανθύπατος σ’ αυτήν εδώ τη χώρα. Και μάλιστα έστειλε και οδηγίες προς ναυτιλομένους. Τη στιγμή που το Διεθνές Νομισματικό Ταμείο αλλά και η Ευρωπαϊκή Ένωση έχει αναγνωρίσει ότι το μνημόνιο έχει αποτύχει, ότι η συνταγή του μνημονίου δεν προχωρά, ο κ. Ράιχενμπαχ επιμένει και στέλνει οδηγίες και λέει ότι πρέπει να συνεχίσει αυτή η πολιτική. Αυτό, τη στιγμή που είδαμε χθες χιλιάδες συμπολίτες μας να συνωστίζονται έξω από το Υπουργείο Αγροτικής Ανάπτυξης, προσπαθώντας να πάρουν μια σακούλα πορτοκάλια και τη στιγμή που σήμερα τα στοιχεία δείχνουν ότι απέτυχε ακόμη και η φορομπηχτική πολιτική που είναι η είσπραξη εσόδων, με έλλειψη εσόδων και για τον Ιανουάριο, ακριβώς επειδή γίνεται μια επίθεση στα λαϊκά στρώματα και επειδή ο ΦΠΑ δεν μπορεί να εισπραχθεί, αφού πλέον και το πετρέλαιο θέρμανσης δεν μπορεί κανείς να το αγοράσει καθώς έχει πάει στα ύψη.
Αυτή η κατάσταση, λοιπόν, αποδεικνύει –και κάθε μέρα το βλέπουμε- ότι δεν μπορεί να προχωρήσει άλλο αυτή η ιστορία, αυτή η συνταγή. Και ενώ όλοι το έχουν δεχθεί και ενώ και οι προϊστάμενοί του στην Ευρωπαϊκή Ένωση έχουν δεχθεί ότι έχει αποτύχει η συνταγή, έρχεται προκλητικά και επιμένει ο κ. Ράιχενμπαχ –γιατί νομίζει ότι εδώ είναι γερμανικό προτεκτοράτο- λέγοντας ότι θα εφαρμοστεί αυτή η πολιτική.
Καταγγέλλουμε, λοιπόν, αυτές τις θέσεις του κ. Ράιχενμπαχ και πιστεύουμε ότι πρέπει να υπάρξει ομόθυμη καταδίκη από όλες τις πτέρυγες της Βουλής. 
Οι επόμενες δύο ημέρες είναι κρίσιμες για τη χώρα μας. Ο κύριος Πρωθυπουργός θα συμμετάσχει  στο Ευρωπαϊκό Συμβούλιο που θα γίνει στις Βρυξέλλες. Εκεί θα τεθούν σημαντικά θέματα. Σε όλα τα κράτη γίνεται ενημέρωση της Βουλής για το ποια είναι η στρατηγική κάθε χώρας που θα πάει να διεκδικήσει για τον προϋπολογισμό αυξήσεις κονδυλίων για το ΕΣΠΑ. Δεν έχουμε ενημέρωση από την Κυβέρνηση και από τον κύριο Πρωθυπουργό για τα ζητήματα αυτά.
 Θέλουμε, λοιπόν, να υπάρξει ενημέρωση στο θέμα αυτό, διότι σήμερα έχουν τεθεί σημαντικά θέματα, όπως είναι η συναλλαγματική αξία του ευρώ, το οποίο ακριβό ευρώ διαλύει τις ελληνικές εξαγωγές και βοηθάει μόνο τη Γερμανία. Αυτά είναι σημαντικά θέματα και γι’ αυτό κάνω τη δήλωση ως Κοινοβουλευτικός Εκπρόσωπος των Ανεξαρτήτων Ελλήνων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135327"," Ευχαριστούμε, κύριε  συνάδελφε.
Κύριε  Υπουργέ, δεν γίνεται καμμία συζήτηση, αλλά επειδή είστε παρών, θα θέλατε…
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135328"," Έτσι είναι.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135329"," Εντάξει, κύριε  Μαριά, σας έδωσε το Προεδρείο τη δυνατότητα να πείτε τη θέση σας. Θα διατυπώσει και ο κύριος Υπουργός τη δική του θέση.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135330"," Όχι, όχι, σας παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Το ερώτημα είναι. Είστε εσείς υπέρ του κ. Ράιχενμπαχ, ο οποίος δίνει εντολές; Αυτό να μας απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135331"," Κύριε  Μαριά, σας έδωσα το λόγο για δύο λεπτά. 
Στο σημείο αυτό θα διακόψουμε…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αποδέχεστε αυτά τα οποία κάνει ο κ. Ράιχενμπαχ; Θα τον ανακαλέσετε στην τάξη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135332"," Είμαστε εκτός διαδικασίας έτσι και αλλιώς.
Δεν θα γράφεται στα Πρακτικά τίποτα από εδώ και πέρα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: …
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135333"," Κυρίες και κύριοι συνάδελφοι, διακόπτουμε για δέκα λεπτά.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)
(Στο σημείο αυτό την Προεδρική Έδρα καταλαμβάνει ο  Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"135334"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135335","  Εισερχόμαστε στην
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΑΙΤΗΣΕΙΣ ΑΡΣΗΣ ΑΣΥΛΙΑΣ ΒΟΥΛΕΥΤΩΝ
Συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής, για τις αιτήσεις άρσης της ασυλίας των Βουλευτών κ.κ. Μιχαήλ Κασσή (πέντε δικογραφίες) και Δημητρίου Χριστογιάννη.
Θυμίζω ότι η διαδικασία διεξάγεται με τη διαδικασία του άρθρου 107 παράγραφος 1 εδάφιο β΄ και επομένως το λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για άρση της ασυλίας. Ο λόγος δίνεται πάντα, εφόσον ζητηθεί, στο Βουλευτή, στον οποία αφορά η αίτηση και στους Kοινοβουλευτικούς Eκπροσώπους, οι οποίοι ομιλούν μετά τους τυχόν ομιλητές της κάθε υπόθεσης.
Σύμφωνα με το άρθρο 83 του Κανονισμού, η Βουλή δεν εισέρχεται στην ουσία των υποθέσεων, αλλά ερευνάται μόνο εάν η πράξη, για την οποία ζητείται η άρση της ασυλίας, συνδέεται με την πολιτική ή κοινοβουλευτική δραστηριότητα του Βουλευτή ή η δίωξη, η μήνυση ή η έγκληση υποκρύπτει πολιτική σκοπιμότητα.
Τέλος, υπενθυμίζω ότι έχουμε δεχθεί επί των αιτήσεων άρσεως ασυλίας η Βουλή να αποφασίζει με ονομαστική ψηφοφορία, για να αποφεύγεται η οποιαδήποτε σύγχυση στην καταμέτρηση των ψήφων και στην εξαγωγή του αποτελέσματος που θα μπορούσε να οδηγήσει σε αμφισβητήσεις των αποτελεσμάτων και για τη διευκόλυνση και μόνο της ονομαστικής ψηφοφορίας να καταρτίζεται ψηφοδέλτιο. 
Το ψηφοδέλτιο, στο οποίο κάθε συνάδελφος θα αναγράφει το όνομά του και την εκλογική του περιφέρεια, θα καταχωρίζεται στα αντίστοιχα Πρακτικά. Ανταποκρινόμεθα έτσι στις διατάξεις του άρθρου 83, που απαιτεί φανερή ψηφοφορία. 
Αφού, λοιπόν, ολοκληρωθεί η συζήτηση επί των περιπτώσεων της σημερινής ειδικής ημερήσιας διάταξης, θα προχωρήσουμε, όπως σας περιέγραψα ήδη, σε ονομαστική ψηφοφορία.
Οι πέντε πρώτες υποθέσεις, αφορούν στο συνάδελφο κ. Μιχαήλ Κασσή. Η έκτη, αφορά στο συνάδελφο κ. Δημήτριο Χριστογιάννη. Οι λεπτομέρειες των έξι υποθέσεων αναφέρονται στο σχετικό ενημερωτικό σημείωμα, που διενεμήθη μαζί με την ειδική ημερήσια διάταξη. 
Επί της αιτήσεως που αφορά στην πρώτη, στη δεύτερη, στην τρίτη, στην τέταρτη και στην πέμπτη υπόθεση του κ. Κασσή, προτείνω να συζητηθεί ή να πάρει το λόγο ο κ. Κασσής που το έχει ζητήσει και για τις πέντε, λαμβάνοντας υπ’ όψιν ότι απαιτείται προφανώς ικανός χρόνος. 
Έχω υποχρέωση να ρωτήσω το Σώμα εάν για κάποια εκ των πέντε υποθέσεων υπάρχει και κάποιος άλλος, ο οποίος θέλει να μιλήσει. Δεν υπάρχει κανείς -γιατί θα μπορούσε κάποιος να θέλει να μιλήσει για μία εκ των πέντε-  οπότε έχετε το λόγο, κύριε Κασσή.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135336"," Ευχαριστώ, κύριε Πρόεδρε.
Θέλω να κάνω μία παρατήρηση, βέβαια, ως νέος Βουλευτής. Θα μπορούσαν να είχαν συζητηθεί χθες και οι πέντε περιπτώσεις οι δικές μου, καθώς συζητήθηκε στη χθεσινή συνεδρίαση μία, που ουσιαστικά αφορούσε το ίδιο αντικείμενο, με την ιδιότητά μου ως Προέδρου του Αγροτικού Πτηνοτροφικού Συνεταιρισμού Ιωαννίνων «Η Πίνδος». 
Φαίνεται ότι ο διασυρμός συνεχίζεται. Πολιτικά, έχω υποστεί προεκλογικά πάρα πολλά σχόλια γύρω από τα συγκεκριμένα θέματα και φαίνεται ότι αυτά συνεχίζονται και εδώ στη Βουλή. Όμως μου δόθηκε το δικαίωμα να μιλήσω από το Βήμα της Βουλής και να διευκρινίσω κάποια πράγματα.
Όσον αφορά στην πρώτη υπόθεση που αναφέρεται στην ημερήσια διάταξη: Αφορά τη μη έγκαιρη καταβολή εισφορών του αθλητικού σωματείου «Δόξα Κρανούλας», στο οποίο ήμουν Πρόεδρος για τέσσερα χρόνια. Πρόκειται για ένα υγιέστατο αθλητικό σωματείο με μικρή οφειλή προς το ΙΚΑ 13.500 χιλιάδες ευρώ,  πράγμα για το οποίο έγινε ρύθμιση. Συνεχίζουν να πληρώνονται οι ρυθμίσεις, με αποτέλεσμα –δεν ξέρω- μέσα στο επόμενο εξάμηνο να τελειώνουν.
Όσον αφορά για το δεύτερο, τη μη καταβολή δεδουλευμένων στους εργαζόμενους της «Πίνδου» για τον πρώτο και δεύτερο μήνα του 2012, είναι γεγονός -μετά από καταγγελία που έγινε- ότι υπήρξε καθυστέρηση δύο μηνών στην πληρωμή της μισθοδοσίας, πράγμα το οποίο έγινε στη συνέχεια, δηλαδή  πληρώθηκαν οι εργαζόμενοι και δεν υπάρχει κανένα πρόβλημα.
Στο σημείο αυτό όμως θέλω να πω ότι η καθυστέρηση οφειλόταν καθαρά σε αντικειμενική δυσκολία πληρωμής των εργαζομένων λόγω των μεγάλων προβλημάτων που έχει ο συγκεκριμένος κλάδος της πτηνοτροφίας, τουτέστιν και ο συνεταιρισμός.
Για να γνωρίζουν οι αγαπητοί συνάδελφοι, συζητάμε για ένα συνεταιρισμό  με χίλιους εργαζόμενους και με εξακόσιους παραγωγούς. Είναι ο μεγαλύτερος συνεταιρισμός στην Ελλάδα με έναν τζίρο περίπου στα 200 εκατομμύρια ευρώ το χρόνο. Άρα, υπήρξε καθυστέρηση, η οποία έχει να κάνει με τη μεγάλη αύξηση των δημητριακών. 
Δυστυχώς, η Κυβέρνηση ούτε σήμερα μπορεί να ανταποκριθεί σ’ αυτές τις υποχρεώσεις που έχουν οι πτηνοτροφικές μονάδες απέναντι και στους εργαζόμενους, αλλά και στους παραγωγούς. Αυτά τα οποία εξαγγέλθηκαν και χθες το βράδυ νομίζω ότι δεν λύνουν τα προβλήματα.
Εμείς, βέβαια, εκεί στα Γιάννενα στην «Πίνδο», κάνουμε πολύ μεγάλο αγώνα, προκειμένου να τα βγάλουμε πέρα, χωρίς να έχουμε συμπαράσταση από κανέναν. 
Έρχομαι στις τρεις άλλες υποθέσεις που αφορούν τη μη έγκαιρη  καταβολή των εργοδοτικών εισφορών. Λείπει ο κ. Μπασιάκος, δεν είναι σήμερα εδώ. Είχε χάσει τη γαλοπούλα το 2007 με τη γρίπη των πτηνών και αυτά πληρώνω εγώ σήμερα ως Πρόεδρος της «Πίνδου». 
Οι παλαιότεροι εδώ μέσα θα θυμούνται τι σημαίνει γρίπη των πτηνών και τι ζημιά είχε υποστεί ο κλάδος τότε, χωρίς να υπάρξει το παραμικρό πρόβλημα, με αποτέλεσμα η ίδια η Βουλή να ψηφίσει ρύθμιση των οφειλών σε εκατόν είκοσι δόσεις, πράγμα το οποίο τηρείται με ευλάβεια από τον πτηνοτροφικό συνεταιρισμό.
Εγώ, ως Πρόεδρος αποχώρησα τον Ιούνιο του 2012, μετά την εκλογή μου ως Βουλευτής. Αλλά να που και τα δικαστήρια θέλουν τον πρόεδρο να πηγαίνει εκεί και να λέει ότι πληρώνει τη ρύθμιση, λες και δεν μπορεί να εφαρμοστεί το να ζητηθεί εάν πληρώνεται η ρύθμιση και να μην πάει ο πρόεδρος. 
Άρα, η ρύθμιση αυτή τηρείται κατά γράμμα και έχει πληρωθεί περίπου το 50% των δόσεων, όπως προβλεπόταν και από το νόμο που ψήφισε η Βουλή. Όμως πρέπει να πάω στο δικαστήριο, για να παρουσιαστώ και να πω ότι τα πληρώνω. Πρέπει να πάω εγώ, που έχω αποχωρήσει από Πρόεδρος, γιατί δεν μπορεί να γίνει μια νομοθετική ρύθμιση, τουλάχιστον τη στιγμή που τηρείται η διαδικασία και να ακολουθεί το νομικό πρόσωπο τις ευθύνες τις οποίες έχει αναλάβει απέναντι στο ΙΚΑ. 
Άρα, αγαπητοί συνάδελφοι, αυτό είναι και το μεγάλο παράπονό μου, γιατί ξέρω ότι θα υπάρχει μεγάλος διασυρμός από τα Μέσα Μαζικής Ενημέρωσης, στα οποία δεν είμαι και πολύ συμπαθής. Και δεν είμαι πολύ συμπαθής, γιατί αυτήν την περίοδο δεν ανήκω σε κανένα κόμμα και κομματικό χώρο. Είμαι ανεξάρτητος και μπορώ να λέω και την άποψή μου ελεύθερα. 
Να ξέρετε ότι εδώ δεν εκπροσωπώ τον εαυτό μου, αλλά αυτούς τους χιλιάδες αγρότες και τους πτηνοτρόφους στα Γιάννενα. Έχω την τιμή να τους εκπροσωπώ στο Κοινοβούλιο, για να φέρνω και τα προβλήματά τους να συζητηθούν εδώ. 
Διότι, δυστυχώς, όλες οι κυβερνήσεις που πέρασαν έπαιξαν στις πλάτες των αγροτών και των πτηνοτρόφων. Κανένας δεν υλοποίησε τίποτα από αυτά τα οποία υποσχεθεί. Λόγια και μόνο λόγια! Δεν ζητάμε χάρισμα των δανείων τα οποία έχουν δοθεί για τους πτηνοτρόφους. Ζητάμε ρυθμίσεις, για να μπορούμε να ανταποκριθούμε. 
Θα ήθελα να κλείσω με κάτι τελευταίο: Τους αγρότες και τους πτηνοτρόφους δεν μπορείτε να τους επιστρατεύσετε, γιατί άλλοι είναι στα χωράφια και άλλοι στα πτηνοτροφεία. Το μόνο που θα κάνετε, εάν δεν εφαρμοστούν κάποια μέτρα για να τους βγάλουν από την αφάνεια και τη μιζέρια, είναι να τους οδηγήσετε στη φυλακή. 
Γι’ αυτό ένα έχω να σας πω: Δεν λύνονται τα ζητήματα μόνο και μόνο με υποσχέσεις που δεν υλοποιούνται. 
Λέω «Ναι» στην άρση της ασυλίας μου, γιατί ο Βουλευτής δεν ξεχωρίζει από τους υπόλοιπους πολίτες. Θα πάω στο δικαστήριο, όπως πρέπει να πάω, για να πω τα πράγματα όπως είναι. Το μόνο που πρέπει να γίνει είναι τα δικαστήρια κάποια στιγμή να αποφασίζουν να κλείνουν τα θέματα. Δεν μπορεί για θέματα, τα οποία έχουν προκύψει από το 2006 να με τρέχουν μέχρι το 2019.
Σας ευχαριστώ. 
(Χειροκροτήματα από την πτέρυγα των Ανεξάρτητων Ελλήνων)","ΜΙΧΑΗΛ ΚΑΣΣΗΣ",206
"135337","  Σωστή η παρατήρηση. 
Απ’ ό,τι μας ενημερώνει ο κ. Χριστογιάννης, δεν ζητάει το λόγο. 
Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία. 
Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται η άρση ασυλίας και στο οποίο έχει καταγραφεί η σχετική πρόταση της Επιτροπής Κοινοβουλευτικής Δεοντολογίας. 
Κάθε συνάδελφος θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση ασυλίας. 
Όποιος συνάδελφος ψηφίζει υπέρ της άρσης ασυλίας σημειώνει την προτίμησή του δίπλα στο όνομα του Βουλευτή και στη στήλη «ΝΑΙ», δηλαδή λέει «ΝΑΙ» στην αίτηση του εισαγγελέως που ζητεί την άρση ασυλίας. 
Όποιος συνάδελφος ψηφίζει κατά της άρσης ασυλίας σημειώνει την προτίμησή του δίπλα στο όνομα του Βουλευτή και στη στήλη «ΟΧΙ», δηλαδή λέει «ΟΧΙ» στην αίτηση του εισαγγελέως που ζητεί την άρση ασυλίας. 
Όποιος συνάδελφος ψηφίζει «ΠΑΡΩΝ» θα το σημειώσει στην αντίστοιχη στήλη του ψηφοδελτίου.  
Στο ψηφοδέλτιο θα αναγράφει κάθε συνάδελφος το όνομά του και την εκλογική του περιφέρεια και θα το υπογράφει, διότι η ψηφοφορία είναι ονομαστική. Στη συνέχεια και με την εκφώνηση του ονόματός του από τους επί του καταλόγου συναδέλφους, θα παραδίδει το ψηφοδέλτιο στους συναδέλφους κ. Δημήτριο Τσουμάνη από τη Νέα Δημοκρατία και κ. Απόστολο Αλεξόπουλο από το ΣΥΡΙΖΑ- Ενωτικό Κοινωνικό Μέτωπο, οι οποίοι θα το μονογράφουν και θα ανακοινώνουν ότι ο Βουλευτής εψήφισε. 
Μετά το τέλος της ψηφοφορίας θα γίνει καταμέτρηση των ψήφων από τους συναδέλφους που προανέφερα, όπως θα προκύψουν από τα ψηφοδέλτια, τα οποία θα καταχωριστούν μαζί με το πρωτόκολλο της ψηφοφορίας στα Πρακτικά της σημερινής συνεδρίασης. 
Συμφωνεί το Σώμα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135338"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"135339","  Το Σώμα συνεφώνησε ομοφώνως. 
Καλούνται επί του καταλόγου οι Βουλευτές κ. Ιορδάνης Τζαμτζής από τη Νέα Δημοκρατία και ο κ. Αθανάσιος Αθανασίου από τον ΣΥΡΙΖΑ-Ενωτικό Κοινωνικό Μέτωπο.
Παρακαλώ να αρχίσει η ανάγνωση του καταλόγου. 
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135340"," Υπάρχει συνάδελφος που δεν άκουσε το όνομά του;  Κανείς.
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα ένας μαθητές και μαθήτριες και τρεις εκπαιδευτικοί από το 2ο  Γυμνάσιο Δραπετσώνας. 
Η Βουλή τούς καλωσορίζει και τους εύχεται καλή πρόοδο. 
(Χειροκροτήματα απ’ όλες τις πτέρυγες της Βουλής)
Να πληροφορήσουμε τα παιδιά ότι παρακολούθησαν διαδικασία ψηφοφορίας. Γι’ αυτό υπήρξε αυτή η κινητικότητα. Τώρα θα καταμετρηθούν οι ψήφοι και θα ανακοινωθεί το αποτέλεσμα της ψηφοφορίας. 
Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση και διαλογή των ψηφοδελτίων και την εξαγωγή του αποτελέσματος. 
                                                (ΚΑΤΑΜΕΤΡΗΣΗ) 
(ΜΕΤΑ ΤΗΝ ΚΑΤΑΜΕΤΡΗΣΗ)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135341"," Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας επί των αιτήσεων άρσεως ασυλίας συναδέλφων Βουλευτών.
Ψήφισαν συνολικά 203 Βουλευτές.
Για το συνάδελφο κ. Μιχαήλ Κασσή.
Για την πρώτη δικογραφία:
Υπέρ της άρσεως ασυλίας, δηλαδή «ΝΑΙ», ψήφισαν 179 Βουλευτές. Κατά της άρσεως ασυλίας, δηλαδή «ΟΧΙ», ψήφισαν 16 Βουλευτές. Ψήφισαν «ΠΑΡΩΝ» 3 Βουλευτές. Λευκά: 5.
Συνεπώς, η αίτηση της εισαγγελικής αρχής για την πρώτη δικογραφία γίνεται δεκτή για την άρση της ασυλίας του.
Για τη δεύτερη δικογραφία:
Υπέρ της άρσεως ασυλίας, δηλαδή «ΝΑΙ», ψήφισαν 183 Βουλευτές. Κατά της άρσεως ασυλίας, δηλαδή «ΟΧΙ», ψήφισαν 18 Βουλευτές. Ψήφισε «ΠΑΡΩΝ» 1 Βουλευτής. Λευκά: 1.
Συνεπώς, η αίτηση της εισαγγελικής αρχής για τη δεύτερη δικογραφία γίνεται δεκτή για την άρση της ασυλίας του.
Για την τρίτη δικογραφία:
Υπέρ της άρσεως ασυλίας, δηλαδή «ΝΑΙ», ψήφισαν 180 Βουλευτές. Κατά της άρσεως ασυλίας, δηλαδή «ΟΧΙ», ψήφισαν 15  Βουλευτές. Ψήφισαν «ΠΑΡΩΝ» 3 Βουλευτές. Λευκά: 5.
Συνεπώς, η αίτηση της εισαγγελικής αρχής για την τρίτη δικογραφία γίνεται δεκτή για την άρση της ασυλίας του.
Για την τέταρτη δικογραφία:
Υπέρ της άρσεως ασυλίας, δηλαδή «ΝΑΙ», ψήφισαν 179 Βουλευτές. Κατά της άρσεως ασυλίας, δηλαδή «ΟΧΙ», ψήφισαν 16 Βουλευτές. Ψήφισαν «ΠΑΡΩΝ» 3 Βουλευτές. Λευκά: 5.
Συνεπώς, η αίτηση της εισαγγελικής αρχής για την τέταρτη δικογραφία γίνεται δεκτή για την άρση της ασυλίας του.
Για την πέμπτη δικογραφία:
Υπέρ της άρσεως ασυλίας, δηλαδή «ΝΑΙ», ψήφισαν 178 Βουλευτές. Κατά της άρσεως ασυλίας, δηλαδή «ΟΧΙ», ψήφισαν 17 Βουλευτές. Ψήφισαν «ΠΑΡΩΝ» 3 Βουλευτές.  Λευκά: 5.
Συνεπώς, η αίτηση της εισαγγελικής αρχής για την πέμπτη δικογραφία γίνεται δεκτή για την άρση της ασυλίας του.
Για τον συνάδελφο κ. Δημήτριο Χριστογιάννη:
Υπέρ της άρσεως ασυλίας, δηλαδή «ΝΑΙ», ψήφισαν 137 Βουλευτές. Κατά της άρσεως ασυλίας, δηλαδή «ΟΧΙ», ψήφισαν 60 Βουλευτές. Ψήφισαν «ΠΑΡΩΝ» 2 Βουλευτές. Λευκά: 4.
Συνεπώς, η αίτηση της εισαγγελικής αρχής γίνεται δεκτή για την άρση της ασυλίας του.
(Το πρωτόκολλο και τα ψηφοδέλτια της διεξαχθήσας ονομαστικής ψηφοφορίας καταχωρίζονται στα Πρακτικά και έχουν ως εξής:
(Να φωτογραφηθεί το πρωτόκολλο ονομαστικής ψηφοφορίας και τα ψηφοδέλτια σελ. 88α)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135342"," Κυρίες και κύριοι συνάδελφοι, έχω την τιμή να ανακοινώσω στο Σώμα το Δελτίο Επικαίρων Ερωτήσεων της Παρασκευής 8 Φεβρουαρίου 2013. 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής) 
1. Η με αριθμό 952/5.2.2013 επίκαιρη ερώτηση της Βουλευτού Καρδίτσας της Νέας Δημοκρατίας κ. Ασημίνας Σκόνδρα προς τους Υπουργούς Δημοσίας Τάξης και Προστασίας του Πολίτη και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις καταστροφές στο δίκτυο ηλεκτροδότησης στην Περιφέρεια Καρδίτσας. 
2. Η με αριθμό 969/5.2.2013 επίκαιρη ερώτηση του Βουλευτή Βοιωτίας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ιωάννη Σταθά προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη διεκδίκηση γερμανικών αποζημιώσεων από τους κατοίκους του Διστόμου Βοιωτίας. 
3. Η με αριθμό 960/5.2.2013 επίκαιρη ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τη δυνατότητα παραμονής τού υπό διαθεσιμότητα υπαλλήλου στον ίδιο φορέα ή Υπουργείο που υπηρετεί, εφόσον υπάρχουν ελλείψεις. 
4. Η με αριθμό 963/5.2.2013 επίκαιρη ερώτηση της Βουλευτού Δωδεκανήσου των Ανεξαρτήτων Ελλήνων κ. Τσαμπίκας (Μίκας) Ιατρίδη προς τον Υπουργό Υγείας, σχετικά με την ενίσχυση σε έμψυχο δυναμικό και υλικοτεχνική υποδομή του περιφερειακού Ιατρείου στο Νησί των Λειψών. 
5. Η με αριθμό 975/5.2.2013 επίκαιρη ερώτηση του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τους Υπουργούς Εθνικής Άμυνας και Ανάπτυξης, Ανταγωνιστικότητας, Υποδομών, Μεταφορών και Δικτύων,  σχετικά με την αντιμετώπιση των προβλημάτων στα Ναυπηγεία Ελευσίνας. 
6. Η με αριθμό 965/5.2.2013 επίκαιρη ερώτηση του Βουλευτή Αττικής της Δημοκρατικής Αριστεράς κ. Βασίλειου Οικονόμου προς τον Υπουργό Εθνικής Άμυνας, σχετικά με την καταβολή των δεδουλευμένων των εργαζομένων των Ναυπηγείων Ελευσίνας. 
7. Η με αριθμό 972/5.2.2013 επίκαιρη ερώτηση του Βουλευτή Β’ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Υγείας, σχετικά με τη συγχώνευση των Νοσοκομείων Λέσβου και Λήμνου. 
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 953/5.2.2013 επίκαιρη ερώτηση της Βουλευτού Α’ Αθήνας της Νέας Δημοκρατίας κ. Φωτεινής Πιπιλή προς τον Υπουργό Οικονομικών, σχετικά με την ενημέρωση για δήμευση και εκποίηση περιουσιών από οικονομικά εγκλήματα. 
2. Η με αριθμό 964/5.2.2013 επίκαιρη ερώτηση του Βουλευτή Α’ Θεσσαλονίκης των Ανεξάρτητων Ελλήνων κ. Γαβριήλ Αβραμίδη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις αδικίες που προκύπτουν από την εφαρμογή του ν.4093/2012 για τους ανασφάλιστους υπερήλικες ομογενείς από τις χώρες της πρώην ΕΣΣΔ και της Αλβανίας. 
3. Η με αριθμό 976/5.2.2013 επίκαιρη ερώτηση του Βουλευτή Αττικής του Λαϊκού Συνδέσμου-Χρυσή Αυγή κ. Ηλία Κασιδιάρη προς τον Υπουργό Οικονομικών, σχετικά με το ύψος των αμοιβών των στελεχών του Ταμείου Χρηματοπιστωτικής Σταθερότητας. 
4. Η με αριθμό 966/5.2.2013 επίκαιρη ερώτηση της Βουλευτού Α’ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με την ενεργοποίηση τραπεζών για παροχή στήριξης στο ΕΣΠΑ.
5. Η με αριθμό 958/5.2.2013 επίκαιρη ερώτηση της Ανεξάρτητης Βουλευτού Κέρκυρας κ. Αγγελικής Γκερέκου προς τον Υπουργό Οικονομικών, σχετικά με την αξιοποίηση ακινήτου από το Ταμείο Αξιοποίησης της Ιδιωτικής Περιουσίας του Δημοσίου (ΤΑΙΠΕΔ) στην Κασσιόπη Κέρκυρας. 
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"135343"," Μάλιστα, μάλιστα.
Με τη συναίνεση του Σώματος και ώρα 13.16’ λύεται η συνεδρίαση για αύριο ημέρα Παρασκευή 8 Φεβρουαρίου 2013 και ώρα 10.00’, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
