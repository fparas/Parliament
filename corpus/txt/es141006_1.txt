(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)

ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄

ΣΥΝΕΔΡΙΑΣΗ Α΄
Δευτέρα  6 Οκτωβρίου 2014

ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ειδική Ημερήσια Διάταξη:
    α) Ανακοίνωση του Προεδρικού Διατάγματος για τη λήξη των εργασιών της Β΄ Συνόδου, σελ. 
    β) Αγιασμός για την έναρξη των εργασιών της Γ΄ Συνόδου από τον Μακαριώτατο Αρχιεπίσκοπο Αθηνών και Πάσης Ελλάδος κ. Ιερώνυμο και τα μέλη της Διαρκούς Ιεράς Συνόδου, σελ. 
3. Ανακοινώνεται επιστολή του Πρωθυπουργού κ. Αντώνη Σαμαρά προς τον Πρόεδρο της Βουλής κ. Ευάγγελο Μεϊμαράκη με την οποία αιτείται την παροχή ψήφου εμπιστοσύνης προς την Κυβέρνηση, σελ. 

ΠΡΟΕΔΡΟΣ

Μεϊμαράκης Ε. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ  Α΄
Δευτέρα 6 Οκτωβρίου 2014

Αθήνα, σήμερα στις 6 Οκτωβρίου 2014, ημέρα Δευτέρα και ώρα 11.12΄ συνήλθε αυτοδικαίως στην Αίθουσα των συνεδριάσεων του Βουλευτηρίου (άρθρο 64, παράγραφος 1 του Συντάγματος και άρθρο 22, παράγραφος 2 του Κανονισμού της Βουλής) σε Γ΄ Τακτική Σύνοδο η Βουλή σε ολομέλεια, για να συνεδριάσει υπό την προεδρία του Προέδρου αυτής κ. ΕΥΑΓΓΕΛΟΥ- ΒΑΣΙΛΕΙΟΥ Ι. ΜΕΪΜΑΡΑΚΗ. 
ΠΡΟΕΔΡΟΣ (Ευάγγελος - Βασίλειος Ι. Μεϊμαράκης): Κυρίες και κύριοι συνάδελφοι, αρχίζει η συνεδρίαση.
(ΕΠΙΚΥΡΩΣΗ ΠΡΑΚΤΙΚΩΝ: Σύμφωνα με την από 3-10-2014 εξουσιοδότηση του Τμήματος (Γ΄ σύνθεση) επικυρώθηκαν με ευθύνη του Προεδρείου τα Πρακτικά της ΜΕ΄ συνεδριάσεώς του, της Παρασκευής 3 Οκτωβρίου 2014, καθώς και τα Πρακτικά των συνεδριάσεων της Τετάρτης 3 Σεπτεμβρίου 2014, της Πέμπτης 4 Σεπτεμβρίου 2014, της Παρασκευής 5 Σεπτεμβρίου 2014, της Τρίτης 9 Σεπτεμβρίου 2014, της Τετάρτης 10 Σεπτεμβρίου 2014, της Πέμπτης 11 Σεπτεμβρίου 2014, της Τρίτης 16 Σεπτεμβρίου 2014, της Πέμπτης 18 Σεπτεμβρίου 2014, της Τρίτης 23 Σεπτεμβρίου 2014, της Τετάρτης 24 Σεπτεμβρίου 2014, της Πέμπτης 25 Σεπτεμβρίου 2014, της Τρίτης 30 Σεπτεμβρίου 2014, της Τετάρτης 1ης  Οκτωβρίου 2014, της Πέμπτης 2 Οκτωβρίου 2014 και της Παρασκευής 3 Οκτωβρίου 2014.)
Εισερχόμαστε στην
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
Ανακοίνωση του προεδρικού διατάγματος, σχετικά με τη λήξη των εργασιών της B΄ Συνόδου:
«Προεδρικό διάταγμα υπ’ αριθμόν 83. 
Κήρυξη της λήξης των εργασιών της Β΄ Συνόδου της ΙΕ΄ Βουλευτικής Περιόδου (Προεδρευομένης Δημοκρατίας).
Ο Πρόεδρος της Ελληνικής Δημοκρατίας, έχοντας υπ’ όψιν τις διατάξεις:
 1) του άρθρου 64 παράγραφος 2 του Συντάγματος και 
2) του άρθρου 23 παράγραφος 1 του Κανονισμού της Βουλής, με πρόταση του Πρωθυπουργού κηρύσσουμε:
Τη λήξη των εργασιών της Β΄ Συνόδου της ΙΕ΄ Βουλευτικής Περιόδου Προεδρευομένης Δημοκρατίας την 4η Ιουνίου 2014. 
Στον Πρωθυπουργό αναθέτουμε τη δημοσίευση του παρόντος διατάγματος και την ανακοίνωσή του στη Βουλή.
          Αθήνα, 4 Ιουνίου 2014.
         Ο Πρόεδρος της Δημοκρατίας Κάρολος Παπούλιας.
         Ο Πρωθυπουργός Αντώνης Σαμαράς.
(Το προαναφερθέν προεδρικό διάταγμα κατατίθεται για τα Πρακτικά και έχει ως εξής:
(Να καταχωρισθεί η σελ. 4)
ΠΡΟΕΔΡΟΣ (Ευάγγελος-Βασίλειος Ι. Μεϊμαράκης): Κυρίες και κύριοι συνάδελφοι,  θα ακολουθήσει ο Αγιασμός για την έναρξη των εργασιών της  Γ΄ Συνόδου από τον Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα συνοδεύοντα αυτόν μέλη της Διαρκούς Ιεράς Συνόδου.
Παρακαλείται ο Α΄ Αντιπρόεδρος της Βουλής κ. Ιωάννης Τραγάκης να συνοδεύσει στην Αίθουσα τον Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα συνοδεύοντα αυτόν μέλη της Διαρκούς Ιεράς Συνόδου.
(Ώρα 11.20΄ εισέρχονται στην Αίθουσα ο Αρχιεπίσκοπος Αθηνών και Πάσης Ελλάδος κ. Ιερώνυμος και τα μέλη της Διαρκούς Ιεράς Συνόδου, συνοδευόμενοι από τον Α΄ Αντιπρόεδρο της Βουλής κ. Ιωάννης Τραγάκη.
Στη συνέχεια τελείται ο καθιερωμένος Αγιασμός, χοροστατούντος του Αρχιεπισκόπου Αθηνών και Πάσης Ελλάδος.)
                                      (ΜΕΤΑ ΤΟΝ ΑΓΙΑΣΜΟ)
ΠΡΟΕΔΡΟΣ (Ευάγγελος-Βασίλειος Ι. Μεϊμαράκης): Παρακαλείται ο Α΄ Αντιπρόεδρος της Βουλής κ. Ιωάννης Τραγάκης να προπέμψει τον Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα συνοδεύοντα αυτόν μέλη της Διαρκούς Ιεράς Συνόδου. 
(Ο Αρχιεπίσκοπος Αθηνών και Πάσης Ελλάδος κ. Ιερώνυμος και τα μέλη της Διαρκούς Ιεράς Συνόδου εξέρχονται από την Αίθουσα, συνοδευόμενοι από τον Α΄ Αντιπρόεδρο της Βουλής κ. Ιωάννη Τραγάκη.)
Κυρίες και κύριοι συνάδελφοι, έχω την τιμή να ανακοινώσω στο Σώμα την επιστολή του Πρωθυπουργού κ. Αντωνίου Σαμαρά, την οποία έλαβα σήμερα και η οποία έχει ως εξής: 
«Αγαπητέ Πρόεδρε, καταθέτω πρόταση εμπιστοσύνης της Κυβέρνησης σύμφωνα με τα άρθρα 84 παράγραφος 1 του Συντάγματος και 141 παράγραφος 4 του Κανονισμού της Βουλής».
(Η προαναφερθείσα επιστολή κατατίθεται στα Πρακτικά και έχει ως εξής:
(Να καταχωρισθεί η σελ. 7)
ΠΡΟΕΔΡΟΣ (Ευάγγελος –Βασίλειος Ι. Μεϊμαράκης): Συνεπώς, κυρίες και κύριοι συνάδελφοι, μετά την επιστολή του Πρωθυπουργού κ. Αντώνη Σαμαρά, με την οποία αιτείται την παροχή ψήφου εμπιστοσύνης προς την Κυβέρνηση και την έκδοση της ειδικής ημερήσιας διάταξης, σύμφωνα με το Σύνταγμα και τον Κανονισμό της Βουλής, θα συνέλθει η Ολομέλεια της Βουλής για τη συζήτηση της πρότασης παροχής ψήφου εμπιστοσύνης της Κυβέρνησης. 
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση; 
ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
Με τη συναίνεση του Σώματος και ώρα 11.40’ λύεται η συνεδρίαση για αύριο, ημέρα Τρίτη 7 Οκτωβρίου 2014 και ώρα 18.00’ με αντικείμενο εργασιών του Σώματος: Εκλογή Κοσμητόρων και Γραμματέων κατά τα άρθρα 6 και 8 του Κανονισμού της Βουλής, σύμφωνα με την ειδική ημερήσια διάταξη η οποία έχει ήδη διανεμηθεί. 

Ο ΠΡΟΕΔΡΟΣ                                                                 ΟΙ ΓΡΑΜΜΑΤΕΙΣ
