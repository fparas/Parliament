<html xmlns:gate="http://www.gate.ac.uk" gate:gateId="0" gate:annotMaxId="51658"><head gate:gateId="1"><meta gate:gateId="2" name="cp:revision" content="2"><meta gate:gateId="3" name="date" content="2014-03-04T07:59:00Z"><meta gate:gateId="4" name="Company" content="OTS"><meta gate:gateId="5" name="meta:word-count" content="23332"><meta gate:gateId="6" name="dc:creator" content="Production"><meta gate:gateId="7" name="extended-properties:Company" content="OTS"><meta gate:gateId="8" name="Word-Count" content="23332"><meta gate:gateId="9" name="dcterms:created" content="2014-03-04T07:59:00Z"><meta gate:gateId="10" name="dcterms:modified" content="2014-03-04T07:59:00Z"><meta gate:gateId="11" name="Last-Modified" content="2014-03-04T07:59:00Z"><meta gate:gateId="12" name="Last-Save-Date" content="2014-03-04T07:59:00Z"><meta gate:gateId="13" name="meta:character-count" content="125994"><meta gate:gateId="14" name="Template" content="Normal"><meta gate:gateId="15" name="meta:save-date" content="2014-03-04T07:59:00Z"><meta gate:gateId="16" name="Application-Name" content="Microsoft Office Word"><meta gate:gateId="17" name="modified" content="2014-03-04T07:59:00Z"><meta gate:gateId="18" name="Content-Type" content="application/msword"><meta gate:gateId="19" name="creator" content="Production"><meta gate:gateId="20" name="meta:author" content="Production"><meta gate:gateId="21" name="extended-properties:Application" content="Microsoft Office Word"><meta gate:gateId="22" name="meta:creation-date" content="2014-03-04T07:59:00Z"><meta gate:gateId="23" name="meta:last-author" content="a.marini"><meta gate:gateId="24" name="Creation-Date" content="2014-03-04T07:59:00Z"><meta gate:gateId="25" name="xmpTPg:NPages" content="122"><meta gate:gateId="26" name="resourceName" content="24-2-2014.doc"><meta gate:gateId="27" name="Last-Author" content="a.marini"><meta gate:gateId="28" name="Character Count" content="125994"><meta gate:gateId="29" name="Page-Count" content="122"><meta gate:gateId="30" name="Revision-Number" content="2"><meta gate:gateId="31" name="extended-properties:Template" content="Normal"><meta gate:gateId="32" name="Author" content="Production"><meta gate:gateId="33" name="meta:page-count" content="122"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body gate:gateId="35">Συνεδρίαση <DateCurrent gate:gateId="50992">24-02-2014</DateCurrent>		σελ122
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ SΔ΄
Δευτέρα  24 Φεβρουαρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν μαθητές από το 1ο Γενικό Λύκειο Ηγουμενίτσας, φοιτητές της Νομικής Σχολής Αθηνών και μαθητές από το 1ο Γενικό Λύκειο Αλεξανδρούπολης, σελ. 
3. Ανακοινώνεται ότι με την υπ&apos; αριθμ. 1753/1117 από 24 Φεβρουαρίου 2014 απόφαση του Προέδρου της Βουλής, συγκροτήθηκε σύμφωνα με το άρθρο 34 παρ. 7 του Κανονισμού της Βουλής Υποεπιτροπή αρμόδια επί θεμάτων του Υπουργείου Εσωτερικών της Διαρκούς Επιτροπής Δημόσιας Διοίκησης, Δημόσιας Τάξης και Δικαιοσύνης, σελ. 
4. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου αναφορών και ερωτήσεων της Τρίτης 25 Φεβρουαρίου 2014, σελ. 
3. Συζήτηση επικαίρων ερωτήσεων:
 α) Προς τον Υπουργό Υγείας:
  i. σχετικά με το ιδιοκτησιακό καθεστώς του παλιού Νοσοκομείου Καβάλας, σελ. 
 ii. σχετικά με τη μη κάλυψη μισθολογικών και λειτουργικών δαπανών στους φορείς πρόληψης και αντιμετώπισης των εξαρτήσεων, σελ. 
iii. σχετικά με τα προβλήματα που αντιμετωπίζει το Νοσοκομείο &quot;Παπαγεωργίου&quot; ως μοναδικό εφημερεύον, σελ. 
β) Προς τον Υπουργό Ανάπτυξης και Ανταγωνιστικότητας, σχετικά με την εφαρμογή του Συστήματος Εισροών - Εκροών στα πρατήρια υγρών καυσίμων, σελ. 
γ) Προς τον Υπουργό Εργασίας, Κοινωνικής Ασφάλισης και Πρόνοιας:
  i. σχετικά με τις συντάξεις των ανασφάλιστων υπερήλικων, σελ. 
  ii. σχετικά με την επανένταξη των κριτηρίων για τη χορήγηση της προνοιακής σύνταξης του ΟΓΑ, σελ. 
  iii. σχετικά με την συνταξιοδότηση των ανασφάλιστων υπερηλίκων, σελ. 
δ) Προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις αντιδράσεις των κατοίκων και των αγροτών του Νομού Καβάλας για τα έργα κατασκευής του αγωγού ΤΑΡ, σελ. 
ε) Προς τον Υπουργό Παιδείας και Θρησκευμάτων, σχετικά με την παραχώρηση του κτηρίου του 13ου Γυμνασίου Αυλίζας Αχαρνών στο Υπουργείο Δημόσιας Τάξης και Προστασίας του Πολίτη, προκειμένου να στεγαστεί αστυνομικό τμήμα, σελ. 
στ) Προς τον Υπουργό Πολιτισμού και Αθλητισμού, σχετικά με την οικονομική και ιατροφαρμακευτική κάλυψη και ασφάλιση των γυμναστών που εργάζονται στα προγράμματα αθλητισμού των ΟΤΑ, σελ. 
ζ) Προς τον Υπουργό Υποδομών, Μεταφορών και Δικτύων, σχετικά με την αντισεισμική προστασία της Θεσσαλονίκης, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση Εκθέσεως Διαρκούς Επιτροπής:                                                                             Η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Εσωτερικών: &quot;Ενσωμάτωση της Οδηγίας 2013/1/ΕΕ του Συμβουλίου της 20ης Δεκεμβρίου 2012 για την τροποποίηση της Οδηγίας 93/109/ΕΚ, σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της  Ένωσης που κατοικούν σε ένα κράτος-μέλος του οποίου δεν είναι υπήκοοι, στο ελληνικό δίκαιο και τροποποίηση του ν. 2196/1994 παρ. Α’41&quot;, σελ. 

ΠΡΟΕΔΡΕΥΟΝΤΕΣ                                                                                     ΔΡΙΒΕΛΕΓΚΑΣ Ι. , σελ.                                                                   ΜΑΡΚΟΓΙΑΝΝΑΚΗΣ Χ. , σελ.

ΟΜΙΛΗΤΕΣ
Α. Επί διαδικαστικού θέματος:
ΓΕΩΡΓΙΑΔΗΣ Σ. , σελ.
ΔΡΙΒΕΛΕΓΚΑΣ Ι. , σελ.
ΖΑΧΑΡΙΑΣ Κ. , σελ.
ΚΑΝΕΛΛΗ Γ. , σελ.
ΚΕΓΚΕΡΟΓΛΟΥ Β. , σελ.
ΜΑΡΚΟΓΙΑΝΝΑΚΗΣ Χ. , σελ.
ΟΙΚΟΝΟΜΟΥ Β. , σελ.
ΣΚΟΡΔΑΣ Α. , σελ.

Β. Επί των επικαίρων ερωτήσεων:
ΑΝΔΡΙΑΝΟΣ Ι. , σελ.
ΓΕΩΡΓΙΑΔΗΣ Σ. , σελ.
ΔΡΙΒΕΛΕΓΚΑΣ Ι. , σελ.
ΖΑΧΑΡΙΑΣ Κ. , σελ.
ΖΗΣΙΜΟΠΟΥΛΟΣ Π. , σελ.
ΚΑΝΕΛΛΗ Γ. , σελ.
ΚΕΓΚΕΡΟΓΛΟΥ Β. , σελ.
ΚΕΔΙΚΟΓΛΟΥ Σ. (ΠΑΣΟΚ) , σελ.
ΚΩΝΣΤΑΝΤΙΝΙΔΗΣ Θ. , σελ.
ΜΑΚΡΗ Ρ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΑΡΚΟΥ Α. , σελ.
ΟΙΚΟΝΟΜΟΥ Β. , σελ.
ΠΑΝΑΓΙΩΤΟΠΟΥΛΟΣ Ν. , σελ.
ΠΑΠΑΓΕΩΡΓΙΟΥ Α. , σελ.
ΣΚΟΡΔΑΣ Α. , σελ.
ΣΤΡΑΤΟΥΛΗΣ Δ. , σελ.
ΧΡΥΣΟΧΟΪΔΗΣ Μ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ  ϟΔ΄
Δευτέρα 24 Φεβρουαρίου 2014
Αθήνα, σήμερα στις 24 Φεβρουαρίου 2014, ημέρα Δευτέρα και ώρα 18.08΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Ε΄ Αντιπροέδρου αυτής κ. ΙΩΑΝΝΗ ΔΡΙΒΕΛΕΓΚΑ. 
<Speech gate:gateId="51462" majorType="ParlmemberSpeech"><SpeechStart gate:gateId="51328" majorType="ParlmemberSpeechStart"><Parlmember gate:gateId="51009" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51266" majorType="ChairmanSpeechStart"><Chairman gate:gateId="51143" majorType="speaker">Ιωάννης Δριβελέγκας</Chairman>):</SpeechStart></SpeechStart> Κυρίες και κύριοι συνάδελφοι, αρχίζει η συνεδρίαση. 
Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 25 Φεβρουαρίου 2014.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 602/12-8-2013 ερώτηση του Βουλευτή Ηρακλείου της Νέας Δημοκρατίας κ. Ελευθέριου Αυγενάκη προς τον Υπουργό Οικονομικών, σχετικά με την πτώση του πληθωρισμού και την αύξηση των τιμών σε τρόφιμα και ενέργεια.
2. Η με αριθμό 4970/18-12-2013 ερώτηση – αίτηση κατάθεσης εγγράφων του Βουλευτή Λαρίσης του Συνασπισμού Ριζοσπαστικής Αριστεράς κ. Δημητρίου Γελαλή προς τον Υπουργό Οικονομικών, σχετικά με τις καταπτώσεις των εγγυήσεων κατά του ελληνικού δημοσίου.
3. Η με αριθμό 1322/12-11-2013 αναφορά του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Αγροτικής Ανάπτυξης και Τροφίμων, σχετικά με την Τράπεζα Διατήρησης Γενετικού Υλικού.
4. Η με αριθμό 5125/27-12-2013 ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την νομική προστασία των εργασιακών δικαιωμάτων τετρακοσίων πενήντα εργαζομένων στην επιχείρηση «Hellas Online».
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 5269/9-1-2014 ερώτηση του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Παιδείας και Θρησκευμάτων, σχετικά με την ίδρυση Πολυτεχνικής Σχολής στο Πανεπιστήμιο Ιωαννίνων.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 580/18-2-2014 επίκαιρη ερώτηση πρώτου κύκλου του Βουλευτή Καβάλας της Νέας Δημοκρατίας κ. Νικολάου Παναγιωτόπουλου προς τον Υπουργό Υγείας, σχετικά με το ιδιοκτησιακό καθεστώς του παλιού Νοσοκομείου Καβάλας. 
Κύριε συνάδελφε, έχετε τον λόγο για δύο λεπτά.</Speech> 
<Speech gate:gateId="51463" majorType="ParlmemberSpeech"><SpeechStart gate:gateId="51329" majorType="ParlmemberSpeechStart"><Parlmember gate:gateId="51010" majorType="speaker">ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember>:</SpeechStart> Ευχαριστώ, κύριε Πρόεδρε.
Η επίκαιρη ερώτηση αφορά το ζήτημα της αξιοποίησης του Νοσοκομείου Καβάλας, που περνάει μέσα και από την διαλεύκανση του ιδιοκτησιακού καθεστώτος. 
Θα κάνω μία πολύ σύντομη αναδρομή, για να δώσω και κάποια στοιχεία στον Υπουργό. 
Το οικόπεδο του παλιού νοσοκομείου Καβάλας, κύριε Υπουργέ, συνολικού εμβαδού έξι χιλιάδων τετραγωνικών μέτρων, βρίσκεται σε παραθαλάσσια τοποθεσία της πόλης της Καβάλας σε εξαιρετική, προνομιακή -θα έλεγα- θέση. Μέσα σε αυτό το οικόπεδο έχουν χτιστεί το 1963 και το 1979 τα δύο κτήρια του παλιού Γενικού Νοσοκομείου Καβάλας. Αυτό το ακίνητο έχει εγγραφεί στο Εθνικό Κτηματολόγιο και έχει πάρει και το σχετικό ΚΑΕΚ όπως προβλέπεται, σύμφωνα με το οποίο κατά ποσοστό 80,938% ανήκει στο Δήμο Καβάλας και κατά ποσοστό 19,062% στην Δ΄ Υγειονομική Περιφέρεια Μακεδονίας-Θράκης. Σύμφωνα δε με το πόρισμα από 15-11-2011 της Κτηματικής Εταιρείας του Δημοσίου, την τοπική δηλαδή υπηρεσία, το ακίνητο αυτό δεν είναι κρατική περιουσία, αλλά δημοτική περιουσία. Ανήκει κατά κυριότητα 80%, όπως σας είπα, στο Δήμο Καβάλας και η άποψη αυτή της υπηρεσίας στηρίζεται σε τίτλους νομίμως μεταγεγραμμένους στο οικείο υποθηκοφυλακείο. Αυτό μας λέει η Κτηματική Εταιρεία του Δημοσίου.
Τον Απρίλιο του 2012, κατόπιν ομόφωνης απόφασης του δημοτικού συμβουλίου, ο δήμος υπέγραψε προγραμματική σύμβαση με την Δ΄ Υγειονομική Περιφέρεια για την αξιοποίηση αυτού του ακινήτου. Ήδη από το 2010 το νοσοκομείο είχε μεταφέρει τη λειτουργία του στο νέο κτήριο που έχει ανεγερθεί. Τον Ιούλιο του 2010 έγινε η τελευταία μεταφορά εξοπλισμού. Από τότε ουσιαστικά το παλιό κτήριο, εντός του ακινήτου που σας ανέφερα, παραμένει αναξιοποίητο, η προγραμματική σύμβαση παραμένει αδρανής και εδώ και είκοσι μήνες δεν έχει υπογραφεί η σχετική υπουργική απόφαση για την έγκρισή της.
Θα καταθέσω στα Πρακτικά μία σχετική επιστολή του τότε Υπουργού, κ. Ανδρέα Λοβέρδου, διά της οποίας ανακοινώνεται η βούληση της κεντρικής διοίκησης να αξιοποιηθεί με αυτόν τον τρόπο το κτήριο του παλαιού Νοσοκομείου Καβάλας. 
(Στο σημείο αυτό ο Βουλευτής κ. Νικόλαος Παναγιωτόπουλος καταθέτει για τα Πρακτικά της Βουλής την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Από εκεί και πέρα, η πλήρης εγκατάλειψη του κτηρίου έχει ως αποτέλεσμα την κυριολεκτικά απόλυτη αποψίλωσή του από κάθε τι που θα μπορούσε να μεταφερθεί, ακόμα και ηλεκτρικούς διακόπτες, σωλήνες από χαλκό από τα κλιματιστικά. Ό,τι μπορούσε να σηκωθεί, σηκώθηκε. Κρίμα πραγματικά! 
Εκτός αυτού, όμως, είχε σαν αποτέλεσμα και την μετατροπή του σε εστία μόλυνσης, σε μία υγειονομική βόμβα για την περιοχή. Είναι δύο φορές κρίμα παλιό νοσοκομείο να μετατρέπεται σε κίνδυνο υγειονομικής φύσεως. 
Πριν από μία εβδομάδα είχαμε μία πυρκαγιά που ξέσπασε. Ευτυχώς, τέθηκε υπό έλεγχο, καθ’ ότι εκεί εισβάλλουν και διάφοροι περιστασιακοί εισβολείς, κάνουν ό,τι κάνουν και παραλίγο να κινδυνεύσει και γύρω κόσμος. Είναι μία απαράδεκτη κατάσταση.
Αυτού του είδους η διαχείριση δημόσιας περιουσίας, με καθυστερήσεις –δεν θέλω να επιμερίσω ευθύνες εδώ και εκεί, αλλά υπάρχει μία καθυστέρηση- δημιουργεί εύλογα ερωτηματικά και αγανάκτηση στους πολίτες.
Επομένως, σας ερωτώ: ποια είναι η θέση του Υπουργείου ως προς το ιδιοκτησιακό καθεστώς; Καταλαβαίνω ότι υπάρχει ένα ζήτημα εκεί. Και γενικώς, ποια είναι τα σχέδια του Υπουργείου για την αξιοποίηση του κτηρίου, που πρέπει να πω ότι αποτελεί και αυτό στοιχείο της περιουσίας του φορολογούμενου –του υπερφορολογούμενου, επιτρέψτε μου- Έλληνα;
Σας ευχαριστώ.</Speech>
<Speech gate:gateId="51464" majorType="ParlmemberSpeech"><SpeechStart gate:gateId="51330" majorType="ParlmemberSpeechStart"><Parlmember gate:gateId="51011" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51267" majorType="ChairmanSpeechStart"><Chairman gate:gateId="51144" majorType="speaker">Ιωάννης Δριβελέγκας</Chairman>):</SpeechStart></SpeechStart> Έχετε τον λόγο, κύριε Υπουργέ, για τρία λεπτά.</Speech>
<Speech gate:gateId="51465" majorType="ParlmemberSpeech"><SpeechStart gate:gateId="51331" majorType="ParlmemberSpeechStart"><Parlmember gate:gateId="51012" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Σας ευχαριστώ πολύ, κύριε Πρόεδρε.  
Κύριε συνάδελφε, να ξεκινήσω αφετηριακά λέγοντας ότι είμαι απολύτως σύμφωνος μαζί σας ότι η εικόνα ενός εγκαταλελειμμένου μεγάλου κτηρίου στο κέντρο μιας όμορφης πόλεως, όπως είναι η Καβάλα, από μόνη της είναι ένα πολύ μεγάλο πρόβλημα. Και θα έλεγα επικουρικά πέραν αυτού, ότι η ιδέα ότι ένα περιουσιακό στοιχείο του ελληνικού λαού μένει αναξιοποίητο σε αυτές τις εποχές που ζούμε είναι ένας επιπλέον λόγος να είμαστε σήμερα εδώ. 
Αφετηριακά σας λέω ότι είμαι απολύτως σύμφωνος ότι πρέπει να βρεθεί ένας τρόπος για να αξιοποιηθεί. Όμως, επειδή έχετε διατελέσει και εσείς Υπουργός και καταλαβαίνετε από διοίκηση, πρέπει να βρεθεί ένας σύννομος τρόπος να αξιοποιηθεί. 
Γιατί αν βρεθεί ένας οποιοσδήποτε τρόπος που δεν είναι σύννομος, τότε δεν θα αξιοποιηθεί τελικά, γιατί στο τέλος θα σταματήσει σε κάποιο στάδιο της διαδικασίας και δεύτερον, οι εμπλεκόμενοι σε μία μη σύννομη διαδικασία θα αντιμετωπίσουν στο μέλλον πολλά προβλήματα. 
Ποια είναι τώρα η υπόθεση αυτού του κτηρίου; Η υπόθεση του κτηρίου είναι ότι ο Δήμος Καβάλας το θεωρεί δική του ιδιοκτησία σε ποσοστό 80%, το ελληνικό δημόσιο όμως διαφωνεί.   
Σας καταθέτω για τα Πρακτικά ένα έγγραφο με σημερινή ημερομηνία, από τον προϊστάμενο της Διευθύνσεως Τεχνικών Υπηρεσιών του Υπουργείου Υγείας, ο οποίος προσπάθησε να διερευνήσει ακόμη και σήμερα εάν η Διεύθυνση Δημόσιας Περιουσίας του Υπουργείου Οικονομικών έχει αποφανθεί για το ποιο είναι το ιδιοκτησιακό καθεστώς του παλιού νοσοκομείου. Σας το καταθέτω για τα Πρακτικά για να μη νομίσει κάποιος –επειδή άκουσα μία σχετική ανακοίνωση του κυρίου δημάρχου- ότι εγώ έχω κάποιο λόγο να μην ασχοληθώ με αυτό το θέμα. 
(Στο σημείο αυτό ο Υπουργός Υγείας κ. Σπυρίδων-Άδωνις Γεωργιάδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Πρέπει να σας πω ότι σύμφωνα με το έγγραφο αυτό που είναι επίσημο, μέχρι σήμερα δεν έχει υπάρξει επίσημη απάντηση από την Διεύθυνση Δημοσίων Κτημάτων του Υπουργείου Οικονομικών. Και σύμφωνα με την άποψη της υπηρεσίας του Υπουργείου Υγείας, όπως έχει κατατεθεί προς εμένα, το παλιό Νοσοκομείο Καβάλας ανήκει στο ελληνικό δημόσιο και όχι στο Δήμο Καβάλας.
Είμαι ο τελευταίος που θα έρθω να σας πω αν έχει δίκιο η πλευρά του ελληνικού δημοσίου ή αν έχει δίκιο ο Δήμος Καβάλας. Πραγματικά δεν μπορώ να το κάνω. Φαντάζομαι ότι εάν η διεκδίκηση του Δήμου της Καβάλας είναι μόνο για το ιδιοκτησιακό καθεστώς, όπως συμβαίνει σε αυτές τις περιπτώσεις, εάν δεν μπορεί να συναντηθούν δύο μέρη και να συνεννοηθούν, υπάρχει και η οδός της δικαστικής προσφυγής και η επίλυση αυτού του θέματος δια της δικαστικής οδού. 
Πάντως, σήμερα εγώ ως Υπουργός Υγείας και εκπροσωπών το ελληνικό δημόσιο, δεν μπορώ σε καμμία περίπτωση να σας πω ότι αποδέχομαι ότι η ιδιοκτησία του παλιού Νοσοκομείου Καβάλας ανήκει στο δήμο και όχι στο δημόσιο, γιατί αντιλαμβάνεστε ότι αν έπαιρνα εγώ μια τέτοια απόφαση, στην περίπτωση που αυτή η απόφαση αποδεικνυόταν λανθασμένη, θα ήμουν ένοχος απιστίας προς το ελληνικό δημόσιο. 
Εγώ συναντήθηκα με τον κύριο δήμαρχο και στο πνεύμα μίας παλαιότερης προσπάθειας που είχε ξεκινήσει, του είπα ότι είμαι διατεθειμένος –πάλι με αρνητική γνώμη της υπηρεσίας μου, το τονίζω αυτό- να προχωρήσουμε εκείνη την προγραμματική σύμβαση, η οποία προετοιμαζόταν πριν από περίπου ενάμιση χρόνο. Αυτή η προγραμματική σύμβαση έχει ως αντικείμενο την παραχώρηση της χρήσης, όχι την παραχώρηση της ιδιοκτησίας. Αν αυτό που συζητάει ο δήμος είναι να μας ζητήσει τη χρήση –προσέξτε, γιατί αυτό έχει ένα λεπτό σημείο και το να μας ζητήσει τη χρήση ενδεχομένως να σημαίνει ότι εμμέσως πλην σαφώς παραδέχεται ότι έχουμε την ιδιοκτησία και πιθανόν αυτό να μην θέλει να το κάνει ο νυν ή ο επόμενος δήμαρχος- τότε εγώ στα πλαίσια της αρχικής μου τοποθετήσεως, του να μην έχουμε δηλαδή στο κέντρο της πόλεως μία τέτοια εικόνα, είμαι πολύ πρόθυμος να υπογράψω μια τέτοια πραγματική συμφωνία, που θα εξασφαλίζει όμως ότι η ιδιοκτησία παραμένει στο ελληνικό δημόσιο.
Ευχαριστώ πολύ.</Speech> 
<Speech gate:gateId="51466" majorType="ParlmemberSpeech"><SpeechStart gate:gateId="51332" majorType="ParlmemberSpeechStart"><Parlmember gate:gateId="51013" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51268" majorType="ChairmanSpeechStart"><Chairman gate:gateId="51145" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε συνάδελφε, έχετε τον λόγο για τρία λεπτά.</Speech> 
<Speech gate:gateId="51467" majorType="ParlmemberSpeech"><SpeechStart gate:gateId="51333" majorType="ParlmemberSpeechStart"><Parlmember gate:gateId="51014" majorType="speaker">ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember>:</SpeechStart> Κύριε Υπουργέ, ούτε εγώ ούτε εσείς φαντάζομαι θέλουμε να μετατρέψουμε αυτήν τη συζήτηση σε μια αντιδικία περί ενός ακινήτου. 
Εξάλλου, αν αυτή η υπόθεση πήγαινε διά της δικαστικής οδού με μια διεκδικητική αγωγή κάποιου ακινήτου, οπωσδήποτε θα έπαιρνε πολύ χρόνο για να διαλευκανθεί. Είστε πρακτικός άνθρωπος –θέλω να πιστεύω ότι κι εγώ είμαι το ίδιο- καταλαβαίνουμε και οι δύο ότι δεν μπορεί να δοθεί γρήγορα λύση σε αυτό το ζήτημα. Το κτήριο μπορεί και να καταρρεύσει μέχρις ότου αποφανθούν τα ελληνικά δικαστήρια ποιος ακριβώς είναι κύριος, το κράτος ή ο δήμος.
Όντως, ανακύπτει απ’ ό,τι ακούω από τα λεγόμενά σας, ζήτημα με το ιδιοκτησιακό καθεστώς. Ο δήμος ισχυρίζεται ότι του ανήκει το 80% και το 20% στο κράτος, στο Υπουργείο Υγείας. Το κράτος έχει άλλη άποψη. 
Εδώ έχω την πληροφορία ότι αναμένεται κάποια γνωμοδότηση από στέλεχος της Διεύθυνσης Τεχνικών Υποδομών, του Υπουργείου Οικονομικών όμως, όχι του δικού σας Υπουργείου, που νομίζω ότι θα ρίξει φως σε αυτήν την υπόθεση. 
Άλλωστε, όλα τα ακίνητα του δημοσίου, λόγω αρμοδιότητας –αν δεν κάνω λάθος- υπάγονται στο Υπουργείο Οικονομικών. Για αυτά κατ’ αρχάς πρέπει να αποφανθεί το ιδιοκτησιακό τους καθεστώς.
Εγώ θα ζητήσω τη συνδρομή σας, ώστε να επισπευστεί αυτή η παραγωγή της γνωμοδότησης του στελέχους αυτού του Υπουργείου. Θα πιέσουμε βέβαια κι εμείς, ως οφείλουμε. 
Από εκεί και πέρα, θα πρότεινα να ανοίξει ένα –να το πω- πιο εντατικό κανάλι επικοινωνίας μεταξύ του Υπουργείου, της υγειονομικής περιφέρειας, που έχει προτάσεις για την αξιοποίηση του κτηρίου -είχα την ευκαιρία να κάνω μία συζήτηση με τον κ. Βεντούρη, τον ΥΠΕάρχη προ ημερών- και βέβαια του Δήμου Καβάλας, ο οποίος και αυτός έχει κάθε συμφέρον όχι μόνο λόγω προεκλογικής περιόδου αυτήν την εποχή, να αποδοθεί αυτό το κτήριο στους πολίτες της Καβάλας. Και εν πάση περιπτώσει να μην καταρρέει, να μην ρημάζει εγκαταλελειμμένο με όλους τους κινδύνους που περιέγραψα.
Ας μην εκτραπούμε, λοιπόν, σε μία αντιδικία για την κυριότητα. Αυτό που προκύπτει από την επιστολή όχι ακριβώς του προκατόχου σας, αλλά του προπροκατόχου σας, κ. Ανδρέα Λοβέρδου, είναι η βούληση της πολιτείας να συνδράμει στην αξιοποίηση αυτού του κτηρίου. Την κατέθεσα στα Πρακτικά. Ας ακολουθήσουμε αυτό το πνεύμα. 
Μέχρι τώρα η κεντρική διοίκηση έδειξε την πρόθεση να θέλει να βοηθήσει σε αυτό το ζήτημα. Ζητάμε και τη δική σας συνδρομή, επικαλούμενος και το πρακτικό σας πνεύμα στην προσέγγιση της λύσης των προβλημάτων. 
Αυτήν τη στιγμή πρέπει επειγόντως οι φορολογούμενοι πολίτες, οι δημότες αυτής της πόλης να καταλάβουν ότι η πολιτεία δεν είναι εκεί για να παράγει κωλυσιεργία και αδικαιολόγητη καθυστέρηση δημιουργώντας επιπλέον προβλήματα, αλλά να προσπαθεί να επιλύει προβλήματα. 
Αυτές οι καθυστερήσεις δυστυχώς είναι η θλιβερή ιστορία όλης της Δημόσιας Διοίκησης. Και είχα και εγώ προσωπικές εμπειρίες απ’ αυτό. Ας προσπαθήσουμε, όμως, να σας εκμεταλλευτούμε, και εσείς εμάς προκειμένου να δώσουμε μία γρήγορη λύση σε αυτό το πρόβλημα, γιατί πραγματικά είναι απαίτηση κάθε πολίτη αυτής της χώρας και όχι μόνο της Καβάλας.
Ευχαριστώ.</Speech>
<Speech gate:gateId="51468" majorType="ParlmemberSpeech"><SpeechStart gate:gateId="51334" majorType="ParlmemberSpeechStart"><Parlmember gate:gateId="51015" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51269" majorType="ChairmanSpeechStart"><Chairman gate:gateId="51146" majorType="speaker">Ιωάννης Δριβελέγκας</Chairman>):</SpeechStart></SpeechStart> Τον λόγο έχει ο Υπουργός Υγείας κ. Γεωργιάδης.</Speech>
<Speech gate:gateId="51469" majorType="ParlmemberSpeech"><SpeechStart gate:gateId="51335" majorType="ParlmemberSpeechStart"><Parlmember gate:gateId="51016" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Νομίζω, κύριε συνάδελφε, ότι είμαστε κατά βάση σύμφωνοι. 
Κατ’ αρχάς, εάν έρθει το χαρτί που λέτε, πρέπει να σας διαβεβαιώσω ότι έχω δώσει εντολή στις υπηρεσίες μου και πιέζουμε στο μέτρο που εμείς μπορούμε. Δηλαδή, ο προϊστάμενος της Τεχνικής Υπηρεσίας του Υπουργείου Υγείας έχει επικοινωνήσει πολλές φορές το τελευταίο διάστημα με την αντίστοιχη διεύθυνση του Υπουργείου Οικονομικών ζητώντας να βγει επιτέλους αυτή η γνωμοδότηση η οποία εκκρεμεί από το 2011. Δεν είναι τωρινό το ερώτημα. Είναι από το 2011.
Αντιλαμβάνεστε ότι εάν η γνωμοδότηση λέει ότι κακώς ισχυρίζεται το δημόσιο ότι είναι δικό του και είναι στον δήμο, το να κάνω από εκεί και πέρα τις διαδικασίες για τη μεταβίβαση του ακινήτου στο Δήμο Καβάλας για εμένα είναι και χαρά υπό την έννοια ότι τώρα μένει αναξιοποίητο στη μέση της πόλεως. 
Δυστυχώς, όμως, δύο δρόμους έχουμε. Ή θα περιμένουμε τη γνωμοδότηση του Υπουργείου Οικονομικών –επαναλαμβάνω ότι εκκρεμεί από το 2011- ή θα περιμένουμε να κάνουμε μεταξύ μας μια προγραμματική συμφωνία. Σε αυτήν είμαι υπέρ -το ξεκαθαρίζω- στο πνεύμα της δηλώσεως του προπροκατόχου μου, κ. Ανδρέα Λοβέρδου για τη βούληση της πολιτείας. Επαναεπιβεβαιώνω αυτήν τη βούληση. Η βούληση της πολιτείας είναι να βρεθεί ένας τρόπος να αξιοποιηθεί. Καταλαβαίνω το ενδιαφέρον του δήμου. Το τελευταίο που θα ήθελα θα ήταν αυτή η υπόθεση να εμπλακεί στην προεκλογική διαμάχη και να πάμε σε μία πρόσθετη ανακοίνωση που κατά τη γνώμη μου δεν θα ήταν η δέουσα.
Ευχαριστώ πολύ.</Speech>
<Speech gate:gateId="51470" majorType="ParlmemberSpeech"><SpeechStart gate:gateId="51336" majorType="ParlmemberSpeechStart"><Parlmember gate:gateId="51017" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51270" majorType="ChairmanSpeechStart"><Chairman gate:gateId="51147" majorType="speaker">Ιωάννης Δριβελέγκας</Chairman>):</SpeechStart></SpeechStart> Και εμείς ευχαριστούμε τον κύριο Υπουργό.
Κυρίες και κύριοι συνάδελφοι, γίνεται γνωστό στο Σώμα ότι από τα νότια θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τέσσερις μαθητές και μαθήτριες και τέσσερις εκπαιδευτικοί από το 1ο Γενικό Λύκειο Ηγουμενίτσας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Να σας εξηγήσω ότι σήμερα παρακολουθείτε τις επίκαιρες ερωτήσεις. Αυτό σημαίνει ότι υπάρχουν ερωτώντες Βουλευτές και απαντούν οι Υπουργοί και γι’ αυτό βλέπετε να μην έχει πολλούς Βουλευτές η Αίθουσα. Είναι, δηλαδή, ένας Βουλευτής και ο Υπουργός που απαντά στις ερωτήσεις. 
Ακολουθεί η δεύτερη με αριθμό 592/18-2-2014 επίκαιρη ερώτηση δεύτερου κύκλου του Βουλευτή Αρκαδίας του Συνασπισμού Ριζοσπαστικής Αριστεράς κ. Κωνσταντίνου Ζαχαριά προς τον Υπουργό Υγείας, σχετικά με τη μη κάλυψη μισθολογικών και λειτουργικών δαπανών στους φορείς πρόληψης και αντιμετώπισης των εξαρτήσεων.
 Στην ερώτηση θα απαντήσει ο παριστάμενος Υπουργός, κ. Γεωργιάδης.
Τον λόγο έχει ο συνάδελφος, κ. Κωνσταντίνος Ζαχαριάς για δύο λεπτά.</Speech>
<Speech gate:gateId="51471" majorType="ParlmemberSpeech"><SpeechStart gate:gateId="51337" majorType="ParlmemberSpeechStart"><Parlmember gate:gateId="51018" majorType="speaker">ΚΩΝΣΤΑΝΤΙΝΟΣ ΖΑΧΑΡΙΑΣ</Parlmember>:</SpeechStart> Ευχαριστώ, κύριε Πρόεδρε.
Κυρίες και κύριοι συνάδελφοι, κύριε Υπουργέ, η ερώτηση αφορά την υστέρηση της χρηματοδότησης στους φορείς των δομών πρόληψης και αντιμετώπισης των εξαρτήσεων.
Από 1-1-2014 μέχρι και αυτήν τη στιγμή οι μισθοί των εργαζομένων στον ΟΚΑΝΑ, στο ΚΕΘΕΑ και στα κέντρα πρόληψης δεν καλύπτονται από τους αντίστοιχους κωδικούς των πιστώσεων του τακτικού προϋπολογισμού για το οικονομικό έτος 2014
Τι γίνεται στον ΟΚΑΝΑ; Έχουμε απλήρωτους εργαζόμενους για δύο μήνες. Τους δόθηκε «έναντι» ένα χρηματικό ποσό για το πρώτο δεκαπενθήμερο του Ιανουαρίου από αδιευκρίνιστη πηγή. Θα θέλαμε να μάθουμε ποια είναι αυτή η πηγή και ποιος ο κωδικός της;
Από την άλλη μειώθηκε, μεταξύ άλλων φορέων, ο προϋπολογισμός του ΟΚΑΝΑ με απόφασή σας, κύριε Υπουργέ, από 31 Ιανουαρίου κατά 300.000 ευρώ και αυτά τα χρήματα μεταφέρθηκαν στον προϋπολογισμό του ΚΕΕΛΠΝΟ.
Στο ΚΕΘΕΑ οι μισθολογικές και λειτουργικές δαπάνες καλύφθηκαν μέχρι σήμερα οριακά από τα αποθεματικά τους. 
Για τον τρίτο φορέα, για τα κέντρα πρόληψης, οι εργαζόμενοι είναι απλήρωτοι τρεις μήνες, δηλαδή από το Δεκέμβρη του 2013, παρ’ όλο που από 3 Δεκεμβρίου έχει εκταμιευτεί ποσό 500.000 ευρώ υπέρ των κέντρων πρόληψης και έχει δοθεί στον ΟΚΑΝΑ. Αυτά τα χρήματα δεν έχουν αποδοθεί. Θα θέλαμε να μάθουμε τι γίνονται αυτά τα χρήματα, πού βρίσκονται αυτήν τη στιγμή; Και βέβαια εάν δεν δοθούν, μεγαλώνει το έλλειμμα υπέρ των κέντρων πρόληψης στο οποίο έχει υποπέσει στο παρελθόν ο ΟΚΑΝΑ –2,5 εκατομμύρια και πλέον, περίπου, εκτιμήθηκε σε κάποια φάση από το Υπουργείο Υγείας. Πώς αυτή η διαδικασία ελέγχεται; Υπάρχει και εδώ πρόβλημα εσωτερικής δανειοδότησης; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, σε ένα λεπτό τελειώνω.
Επίσης, μειώθηκε ο προϋπολογισμός των κέντρων πρόληψης όπως και του ΟΚΑΝΑ, κατά 500.000 ευρώ τα οποία μεταφέρθηκαν στον προϋπολογισμό του ΚΕΕΛΠΝΟ. 
Μέχρι σήμερα δεν έχει υπογραφεί η προγραμματική σύμβαση, παρ’ όλο που η προηγούμενη έληξε στις 31-12-2013 για τα κέντρα πρόληψης. Είναι, λοιπόν, αυτήν τη στιγμή η καινούργια σύμβαση σε διαδικασία ελέγχου της νομιμότητας από το Ελεγκτικό Συνέδριο. Το Υπουργείο άργησε πάρα πολύ. Πριν από δεκαπέντε-είκοσι μέρες δόθηκε στο Ελεγκτικό Συνέδριο η σύμβαση για έλεγχο. Άρα, με ευθύνη του Υπουργείου καθυστέρησε η κατάρτιση της σύμβασης και ο έλεγχός της και γι’ αυτόν τον λόγο ακόμη δεν μπορούν οι εργαζόμενοι, αλλά και τα κέντρα πρόληψης –για λειτουργικά έξοδα- να χρηματοδοτηθούν.
Τι γίνεται με αυτήν την περίπτωση; Πού βρίσκεται αυτήν τη στιγμή ο έλεγχος; Επιπλέον, θα ήθελα να ρωτήσω αν το Υπουργείο εγγυάται τη σταθερή χρηματοδότηση των κέντρων πρόληψης για την επόμενη επταετία που υπάρχει η σύμβαση.</Speech>
<Speech gate:gateId="51472" majorType="ParlmemberSpeech"><SpeechStart gate:gateId="51338" majorType="ParlmemberSpeechStart"><Parlmember gate:gateId="51019" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51271" majorType="ChairmanSpeechStart"><Chairman gate:gateId="51148" majorType="speaker">Ιωάννης Δριβελέγκας</Chairman>):</SpeechStart></SpeechStart> Ολοκληρώστε, κύριε συνάδελφε.</Speech>
<Speech gate:gateId="51473" majorType="ParlmemberSpeech"><SpeechStart gate:gateId="51339" majorType="ParlmemberSpeechStart"><Parlmember gate:gateId="51020" majorType="speaker">ΚΩΝΣΤΑΝΤΙΝΟΣ ΖΑΧΑΡΙΑΣ</Parlmember>:</SpeechStart> Ολοκληρώνω, κύριε Πρόεδρε.
Πάντως, αυτήν τη στιγμή σε εννέα κέντρα πρόληψης είναι απλήρωτοι περίπου έξι μήνες οι εργαζόμενοι. Στα υπόλοιπα εξήντα τέσσερα, απλήρωτοι για τους τρεις μήνες από το Δεκέμβρη, δεν έχει υπογραφεί η σύμβαση, χρωστούν στο ΙΚΑ αρκετά κέντρα πρόληψης και είκοσι έξι δεν έχουν χρήματα για το Φεβρουάριο.
Θα ήθελα, πάλι, να μας πείτε γιατί πήγαν αυτά τα χρήματα στο ΚΕΕΛΠΝΟ;</Speech>
<Speech gate:gateId="51474" majorType="ParlmemberSpeech"><SpeechStart gate:gateId="51340" majorType="ParlmemberSpeechStart"><Parlmember gate:gateId="51021" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51272" majorType="ChairmanSpeechStart"><Chairman gate:gateId="51149" majorType="speaker">Ιωάννης Δριβελέγκας</Chairman>):</SpeechStart></SpeechStart> Σας παρακαλώ, έχετε και τη δευτερολογία σας.</Speech>
<Speech gate:gateId="51475" majorType="ParlmemberSpeech"><SpeechStart gate:gateId="51341" majorType="ParlmemberSpeechStart"><Parlmember gate:gateId="51022" majorType="speaker">ΚΩΝΣΤΑΝΤΙΝΟΣ ΖΑΧΑΡΙΑΣ</Parlmember>:</SpeechStart> Θέλω να απαντήσει, κύριε Πρόεδρε. Θα μπορούσα να μιλήσω λιγότερο στη δευτερολογία, αλλά είναι σημαντικό να τεθούν τα ερωτήματα στον Υπουργό.
Γιατί μεταφέρθηκαν αυτά τα χρήματα, 3 εκατομμύρια, στο ΚΕΕΛΠΝΟ, κύριε Υπουργέ, μεταξύ των άλλων από λογαριασμό του ΕΚΑΒ, για μεταφορά βαρέως πασχόντων, από το Εθνικό Κέντρο Αιμοδοσίας και από τους φορείς που είπα και τα κέντρα πρόληψης και ΟΚΑΝΑ; Και πώς θα γίνει να πληρωθούν οι φορείς που αφορούν τους τρεις σημαντικότερους φορείς των Κέντρων Πρόληψης και Αντιμετώπισης των Εξαρτήσεων;
Ευχαριστώ.</Speech>
<Speech gate:gateId="51476" majorType="ParlmemberSpeech"><SpeechStart gate:gateId="51342" majorType="ParlmemberSpeechStart"><Parlmember gate:gateId="51023" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51273" majorType="ChairmanSpeechStart"><Chairman gate:gateId="51150" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε Υπουργέ, πριν απαντήσετε θέλω να εξηγήσω το εξής: Η διαδικασία αυτή –το λέω στους καινούργιους συναδέλφους- έχει επιλεγεί από τον Κανονισμό της Βουλής, για τις ερωτήσεις. Το ερώτημα έχει υποβληθεί αναλυτικά στον κύριο Υπουργό και γι’ αυτό οφείλουμε να είμαστε συνεπείς προς τον Κανονισμό.</Speech>
<Speech gate:gateId="51477" majorType="ParlmemberSpeech"><SpeechStart gate:gateId="51343" majorType="ParlmemberSpeechStart"><Parlmember gate:gateId="51024" majorType="speaker">ΚΩΝΣΤΑΝΤΙΝΟΣ ΖΑΧΑΡΙΑΣ</Parlmember>:</SpeechStart> Να ισχύει για όλους, κύριε Πρόεδρε.</Speech>
 <Speech gate:gateId="51478" majorType="ParlmemberSpeech"><SpeechStart gate:gateId="51344" majorType="ParlmemberSpeechStart"><Parlmember gate:gateId="51025" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51274" majorType="ChairmanSpeechStart"><Chairman gate:gateId="51151" majorType="speaker">Ιωάννης Δριβελέγκας</Chairman>):</SpeechStart></SpeechStart> Αν δεν προλάβουμε στη πρωτολογία, έχουμε και τη δευτερολογία. Καλό είναι να τηρούμε τον Κανονισμό. Οι ερωτήσεις είναι σημαντικές, αλλά η τήρηση του Κανονισμού είναι πιο σημαντική.
Τον λόγο έχει ο κύριος Υπουργός, για τρία λεπτά.</Speech>
<Speech gate:gateId="51479" majorType="ParlmemberSpeech"><SpeechStart gate:gateId="51345" majorType="ParlmemberSpeechStart"><Parlmember gate:gateId="51026" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Είναι πάντα πολύ ευγενής ο κ. Ζαχαριάς, κύριε Πρόεδρε, οπότε εμένα δεν με πειράζει να ξεπερνάει και λίγο τον χρόνο.</Speech>
<Speech gate:gateId="51480" majorType="ParlmemberSpeech"><SpeechStart gate:gateId="51346" majorType="ParlmemberSpeechStart"><Parlmember gate:gateId="51027" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51275" majorType="ChairmanSpeechStart"><Chairman gate:gateId="51152" majorType="speaker">Ιωάννης Δριβελέγκας</Chairman>):</SpeechStart></SpeechStart> Δεν σας ήξερα για συνδικαλιστή.</Speech>
<Speech gate:gateId="51481" majorType="ParlmemberSpeech"><SpeechStart gate:gateId="51347" majorType="ParlmemberSpeechStart"><Parlmember gate:gateId="51028" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Το αφήνω και δεν το σχολιάζω καν, το βλέπετε.
Κύριοι συνάδελφοι, ξεκινάω με το πρώτο για να μη δημιουργούμε εντυπώσεις γενικώς. Σας διαβάζω την απάντηση της υπηρεσίας: «Οι εργαζόμενοι του ΟΚΑΝΑ έλαβαν την τελευταία τους μισθοδοσία στις 31 Δεκεμβρίου 2013.
Όσον αφορά ένα μικρό τμήμα της μισθοδοσίας των εργαζομένων που τους αποδόθηκε έναντι –λέω αυτό που με ρωτήσατε- αυτό αντλήθηκε από τον κεντρικό τραπεζικό λογαριασμό που τηρεί ο ΟΚΑΝΑ και ο οποίος καλύπτει δαπάνες μισθοδοσίας και λειτουργικές δαπάνες». Άρα, δεν υπάρχει καμμία συνομωσία. Από τον κεντρικό τραπεζικό λογαριασμό του ΟΚΑΝΑ δόθηκε έναντι ένα ποσό. 
Γιατί δόθηκε έναντι; Γιατί υπάρχει αυτή η δυσλειτουργία; Πρώτα απ’ όλα, τα χρήματα υπάρχουν. Είναι δεσμευμένα τα χρήματα και για τον ΟΚΑΝΑ και για το ΚΕΘΕΑ και για την υλοποίηση της προγραμματικής συμβάσεως με τα κέντρα της εξάρτησης. Όμως, από το 2014 και μετά έχει αλλάξει και γι’ αυτούς τους οργανισμούς ο τρόπος διάθεσης των κονδυλίων. Βεβαίως, όχι μόνο γι’ αυτούς, έχει αλλάξει για όλο το ελληνικό δημόσιο. Για να έχουμε μία καλύτερη εικόνα των εξόδων του κράτους και για να έχουμε μεγαλύτερο έλεγχο των δημοσιονομικών στοιχείων του κράτους, πρέπει να τηρούνται πλέον απ’ όλους ανεξαιρέτως ορισμένες διαδικασίες. Αυτές οι διαδικασίες μέχρι αυτή τη στιγμή που μιλάμε δεν έχουν απαντηθεί από την πλευρά των φορέων. 
Σας διαβάζω –γιατί δεν θέλω να φανεί ότι τα λέω εγώ, είναι της υπηρεσίας τα έγγραφα- τα εξής: Το Κέντρο Θεραπείας Εξαρτημένων Ατόμων (ΚΕΘΕΑ) δεν έχει απαντήσει έως σήμερα στο αναφερόμενο έγγραφο της Διεύθυνσης Εξαρτήσεων, με αποτέλεσμα να μην είναι εφικτή η επιχορήγησή του. Δηλαδή, θα ήταν παράνομη η επιχορήγησή του, εάν προηγουμένως δεν έχουν αναληφθεί ακριβώς τα στοιχεία τα οποία ζητά η Οικονομική Υπηρεσία του Υπουργείου. 
Ο Οργανισμός Κατά των Ναρκωτικών, ο ΟΚΑΝΑ, έχει υποβάλει με το υπ’  αριθμόν 2932/11-2-2014 έγγραφό του την ειδική έκθεση. Η απόφαση έγκρισης επιχορήγησής του για την κάλυψη των μισθολογικών και λειτουργικών του αναγκών αναμένεται να εκδοθεί μέσα στις επόμενες ημέρες. Δηλαδή, στις 11-2-2014 έστειλε ο ΟΚΑΝΑ το αντίστοιχο σχετικό έγγραφο και τώρα η υπηρεσία ετοιμάζει την αποδέσμευση των πιστώσεων. Τα χρήματα είναι εκεί και θα τα πάρει. Πάντως, δεν ισχύει ότι δεν τα έχει πάρει με ευθύνη του Υπουργείου. Το ξεκαθαρίζω. Μάλιστα, λέει η υπηρεσία, «σημειώνουμε ότι έχει ήδη καταθέσει ο οργανισμός τα επιπλέον δικαιολογητικά που απαιτούνται για την επιχορήγησή του, η οποία μέσα στο μήνα Φεβρουάριο θα χορηγηθεί και θα καλύπτει τις ανάγκες του οργανισμού για το πρώτο τρίμηνο του τρέχοντος έτους». Ανά τρίμηνο θα γίνεται αυτή η αποδέσμευση.
Με το υπ’ αριθμόν τάδε –δεν σας κουράζω, λέω για τις άλλες μονάδες, την τρίτη δομή- η Διεύθυνση Εξαρτήσεων έχει υποβάλει το σχέδιο της νέας προγραμματικής σύμβασης για τη λειτουργία των Κέντρων Πρόληψης των Εξαρτήσεων και Προαγωγής της Ψυχοκοινωνικής Υγείας στο Ελεγκτικό Συνέδριο, προκειμένου να διενεργηθεί ο υποχρεωτικός προληπτικός έλεγχος της ως άνω σύμβασης.
Είπατε προηγουμένως ότι με ευθύνη του Υπουργείου Υγείας έγινε η καθυστέρηση αυτής της συμβάσεως. Δεν είναι αληθές αυτό. Για να καταρτίσει το Υπουργείο Υγείας τη σχετική σύμβαση, πάλι χρειαζόταν μία ολόκληρη διαδικασία αποστολής στοιχείων απ’ όλους αυτούς τους φορείς. Όσο καθυστέρησαν αυτοί να στείλουν αυτά τα στοιχεία τόσο καθυστέρησε η δημιουργία της νέας προγραμματικής συμβάσεως. Αντίθετα, με προσωπική φροντίδα της Υφυπουργού κ. Μακρή, αυτό έγινε από πλευράς Υπουργείου σε πάρα πολύ μικρό χρονικό διάστημα και είμαστε σε επαφή με το Ελεγκτικό Συνέδριο και έχουμε ζητήσει την επίσπευση της σχετικής διαδικασίας. Δεν έχει αργήσει το Ελεγκτικό Συνέδριο, ίσα-ίσα που κινείται πολύ γρήγορα. Ευελπιστούμε ότι πολύ γρήγορα θα έχει την έγκριση του Ελεγκτικού Συνεδρίου, για να μπορεί να ολοκληρωθεί και αυτή η διαδικασία. 
Άρα δεν υπάρχει κάποιου είδους καθυστέρηση από το Υπουργείο Υγείας. Ασφαλώς, οι εργαζόμενοι ταλαιπωρούνται και το σέβομαι πάρα πολύ αυτό. Βεβαίως δεν θέλω να πω ότι φταίνε οι εργαζόμενοι σε όλο αυτό. Προφανώς όχι, ούτε φυσικά τα άτομα τα οποία έχουν ανάγκη από τις υπηρεσίες του ΚΕΘΕΑ και του ΟΚΑΝΑ και των μονάδων τους, οι οποίες όμως λειτουργούν. Και ο ΟΚΑΝΑ εξακολουθεί να λειτουργεί και το ΚΕΘΕΑ και οι μονάδες εξακολουθούν να λειτουργούν. Όμως, αυτή η περίοδος που προσπαθούμε να ξαναβάλουμε τα πράγματα σε μία σειρά, ασφαλώς θα φέρει μία μικρή αναστάτωση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)</Speech>
<Speech gate:gateId="51482" majorType="ParlmemberSpeech"><SpeechStart gate:gateId="51348" majorType="ParlmemberSpeechStart"><Parlmember gate:gateId="51029" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51276" majorType="ChairmanSpeechStart"><Chairman gate:gateId="51153" majorType="speaker">Ιωάννης Δριβελέγκας</Chairman>):</SpeechStart></SpeechStart> Έχετε και τη δευτερολογία σας.</Speech> 
<Speech gate:gateId="51483" majorType="ParlmemberSpeech"><SpeechStart gate:gateId="51349" majorType="ParlmemberSpeechStart"><Parlmember gate:gateId="51030" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Τα περί ΚΕΕΛΠΝΟ και επιπλέον χρηματοδοτήσεων θα τα πω στη δευτερολογία μου, για να μη στεναχωρώ και τον φίλο μου, τον κύριο Πρόεδρο.</Speech>
<Speech gate:gateId="51484" majorType="ParlmemberSpeech"><SpeechStart gate:gateId="51350" majorType="ParlmemberSpeechStart"><Parlmember gate:gateId="51031" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51277" majorType="ChairmanSpeechStart"><Chairman gate:gateId="51154" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε Ζαχαριά, έχετε τον λόγο για τρία λεπτά.</Speech>
<Speech gate:gateId="51485" majorType="ParlmemberSpeech"><SpeechStart gate:gateId="51351" majorType="ParlmemberSpeechStart"><Parlmember gate:gateId="51032" majorType="speaker">ΚΩΝΣΤΑΝΤΙΝΟΣ ΖΑΧΑΡΙΑΣ</Parlmember>:</SpeechStart> Ευχαριστώ, κύριε Πρόεδρε.
Κύριε Υπουργέ, έχει ευθύνη το Υπουργείο, παρ’ όλα αυτά, γιατί; Διότι και ο ΟΚΑΝΑ και τα κέντρα πρόληψης δέχθηκαν μία μείωση του προϋπολογισμού τους. Αυτή η μείωση του προϋπολογισμού που έγινε στις 31 Ιανουαρίου στερεί τη δυνατότητα ίσως και κατάθεσης των στοιχείων, όπως θα τα ήθελε το Υπουργείο, ισοσκελισμένων δηλαδή προϋπολογισμών, στην ακρίβειά τους, και πραγματικά, όπως είδατε, ο ΟΚΑΝΑ κατέθεσε δέκα μέρες αργότερα από την απόφασή σας, της 31ης Ιανουαρίου, για περικοπή των 300.000, υποθέτω, τα αναμορφωμένα στοιχεία προϋπολογισμού.
Όσο για τα κέντρα πρόληψης, είναι πάρα πολύς καιρός τώρα που μία ομάδα Βουλευτών του ΣΥΡΙΖΑ έχουμε καταθέσει ερώτηση για την ανάγκη υπογραφής,, επιτέλους, της καινούργιας προγραμματικής σύμβασης των κέντρων πρόληψης αφ’ενός και αφ’ετέρου δεν έχουν δοθεί –και θα ήθελα μία απάντηση σ&apos; αυτό- ούτε οι 500.000 που εκταμιεύτηκαν για τα κέντρα πρόληψης και στις 3 Δεκεμβρίου υπάρχει απόφαση εκταμίευσης. Στον ΟΚΑΝΑ υποτίθεται ότι δόθηκαν τα χρήματα και δεν έχουν αποδοθεί στα κέντρα πρόληψης 
Θα καταθέσω και τα σχετικά έγγραφα.
Γι’ αυτό και η συζήτηση για εσωτερικό δανεισμό και γι’ αυτό και η ευθύνη του Υπουργείου, γιατί δεν δίδεται σαφής απάντηση επί των 500.000 που αφορούν τη χρήση του οικονομικού έτους 2013, πολύ νωρίτερα δηλαδή.
Τώρα, θέλω να πω και για το ΚΕΕΛΠΝΟ, επειδή δεν θα έχω ευκαιρία να μιλήσω πάλι, δεν μου δίδεται δηλαδή η ευκαιρία να συζητήσουμε για τα 3 εκατομμύρια για το ΚΕΕΛΠΝΟ. Το ΚΕΕΛΠΝΟ βαρύνεται και ελέγχεται οικονομικά για πάρα πολλά ζητήματα. Ένα από αυτά, λοιπόν τώρα που προκύπτει είναι ότι δίδονται επιπλέον στον λογαριασμό του 3 εκατομμύρια και από σημαντικούς φορείς, όπως είναι οι φορείς εξάρτησης και όπως είναι το ΕΚΑΒ και το Εθνικό Κέντρο Αιμοδοσίας. Αιμοδοτούμε, λοιπόν, το ΚΕΕΛΠΝΟ εις βάρος άλλων σημαντικών φορέων. Κάποτε πρέπει να τελειώσει αυτό και παρακαλώ να μας το αποκαλύψετε. 
Μη μου πείτε όμως για έκτακτες ανάγκες του ΚΕΕΛΠΝΟ. Το ΚΕΕΛΠΝΟ είναι για έκτακτες ανάγκες και πάντα πρέπει γι’ αυτόν τον λόγο να είναι έτοιμο. Μη μου πείτε επίσης για εμβόλια γρίπης που δεν έχουμε, γιατί για τη γρίπη θα έπρεπε ήδη από τον Οκτώβριο να είμαστε έτοιμοι και μόνο τώρα λαμβάνετε υπ’ όψιν τα περιστατικά και το Υπουργείο σπεύδει -και καλά κάνει- να δώσει τα εμβόλια δωρεάν μέσα από τα φαρμακεία των νοσοκομείων, γιατί δεν υπάρχουν στα άλλα φαρμακεία. Μη μου πείτε για τη δημόσια υγεία, για τις καινούργιες λοιμώδεις αρρώστιες που εμφανίζονται, όλα αυτά στις φυλακές, στον κόσμο έξω, για πολυανθεκτική φυματίωση, ελονοσία κ.λπ.. Θα έπρεπε να τα έχει προβλέψει το Υπουργείο και να έχει ελέγξει γι’ αυτό το ΚΕΕΛΠΝΟ. 
Ευχαριστώ, κύριε Πρόεδρε.
(Στο σημείο αυτό ο Βουλευτής κ. Κωνσταντίνος Ζαχαριάς καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</Speech>
<Speech gate:gateId="51486" majorType="ParlmemberSpeech"><SpeechStart gate:gateId="51352" majorType="ParlmemberSpeechStart"><Parlmember gate:gateId="51033" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51278" majorType="ChairmanSpeechStart"><Chairman gate:gateId="51155" majorType="speaker">Ιωάννης Δριβελέγκας</Chairman>):</SpeechStart></SpeechStart> Εμείς ευχαριστούμε.
Κύριε Υπουργέ, έχετε τον λόγο για τρία λεπτά.</Speech>
<Speech gate:gateId="51487" majorType="ParlmemberSpeech"><SpeechStart gate:gateId="51353" majorType="ParlmemberSpeechStart"><Parlmember gate:gateId="51034" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Κατ’ αρχάς μη μου καταλογίσετε πρόθεση. Εγώ θα απαντούσα για το ΚΕΕΛΠΝΟ και στην πρωτολογία μου, αλλά ήμουν ήδη ενάμισι λεπτό εκτός χρόνου -για να μη φανεί ότι το κάνω για άλλους λόγους. Ασχέτως αυτού, εγώ αιτούμαι να σας δώσουν και τριτολογία και να το συζητήσουμε, καμμία αντίρρηση. 
Αγαπητέ κύριε συνάδελφε, θα μου επιτρέψετε να πω ότι αδικείτε το ΚΕΕΛΠΝΟ πάρα πολύ. Πρώτα απ’ όλα λέτε ότι το ΚΕΕΛΠΝΟ ελέγχεται. Όλα στη χώρα μας ελέγχονται. Όμως επειδή κι εγώ κάθισα και έψαξα τι γίνεται στο ΚΕΕΛΠΝΟ, πρέπει να έχει επτά ή οκτώ ελέγχους από το ΣΔΟΕ και καμμιά δεκαπενταριά ελέγχους από το ΣΕΥΠ, που έχουν ήδη ολοκληρωθεί και έχουν βγάλει το ΚΕΕΛΠΝΟ μια χαρά. Και δεν ξέρω εμάς τους δύο, προσωπικά ως άτομα, αν μας έλεγχε οκτώ φορές το ΣΔΟΕ και δεκαπέντε φορές το ΣΕΥΠ, αν θα βγαίναμε τόσο καθαροί όσο βγήκε το ΚΕΕΛΠΝΟ.</Speech> 
<Speech gate:gateId="51488" majorType="ParlmemberSpeech"><SpeechStart gate:gateId="51354" majorType="ParlmemberSpeechStart"><Parlmember gate:gateId="51035" majorType="speaker">ΚΩΝΣΤΑΝΤΙΝΟΣ ΖΑΧΑΡΙΑΣ</Parlmember>:</SpeechStart> Έχουμε ερώτηση, κύριε Υπουργέ.</Speech>
<Speech gate:gateId="51489" majorType="ParlmemberSpeech"><SpeechStart gate:gateId="51355" majorType="ParlmemberSpeechStart"><Parlmember gate:gateId="51036" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Θα σας απαντήσω και στην ερώτηση και θα σας καταθέσω όλα τα πορίσματα, και του ΣΔΟΕ και του ΣΕΥΠ. Ξέρετε, είναι πολύ ωραίο το κυνήγι μαγισσών, αποδίδει. Όμως καμμιά φορά βλάπτει το εθνικό συμφέρον. 
Το ΚΕΕΛΠΝΟ, λοιπόν, είναι ένας οργανισμός που τον χρειάζεται το ελληνικό κράτος. Ευτυχώς που τον έχει. Πρέπει να τον έχει κι εγώ προσωπικά τον υπερασπίζομαι. Τώρα που έχει ξεσπάσει η γρίπη, στο ΚΕΕΛΠΝΟ καταφεύγουμε για να μας βοηθήσει. Φανταστείτε να μην το είχαμε. 
Όσο για τα 3 εκατομμύρια, δεν υπάρχει καμμία συνωμοσία. Όταν έγινε ο προϋπολογισμός του 2014, εκ παραδρομής της Υπηρεσίας -αν δείτε τους προϋπολογισμούς- δεν υπήρξε καμμία μείωση στον ΟΚΑΝΑ και στο ΕΚΑΒ, ενώ υπήρξε η μείωση που θα αναλογούσε στους άλλους δύο στο ΚΕΕΛΠΝΟ. Και ξαφνικά το ΚΕΕΛΠΝΟ είχε έναν προϋπολογισμό κάτω από τα όρια της μισθοδοσίας του. Τι έγινε, λοιπόν, στην πραγματικότητα; Υπήρξε διόρθωση προϋπολογισμών. Χρήματα, δηλαδή, που θα έπρεπε να έχουν πάει στο ΚΕΕΛΠΝΟ από την αρχή -διότι όλοι οι φορείς του Υπουργείου Υγείας είχαν φέτος μειωμένους προϋπολογισμούς- πήγαν τον Ιανουάριο του 2014. Καμμία συνωμοσία δεν υπήρξε.
Θέλετε μήπως να μη δώσουμε τα αντιρετροϊκά φάρμακα στους ασθενείς, τα οποία δίδονται όλα μέσω ΚΕΕΛΠΝΟ; Αν δεν δίναμε αυτά τα 3 εκατομμύρια, κύριε συνάδελφε, θα ήσασταν εδώ με ερώτηση: «Γιατί δεν παίρνουν οι ασθενείς αντιρετροϊκά φάρμακα;». Ή θα μου λέγατε: «Ας μείνουν χωρίς αντιρετροϊκά φάρμακα και ας κόψουν τον λαιμό τους.»; Είμαι βέβαιος ότι εσείς ειδικά δεν θα μου το λέγατε αυτό.
Άρα εμείς έχουμε την ευθύνη να διασφαλίσουμε τη λειτουργία όλων των φορέων του Υπουργείου Υγείας. Δεν είναι το ένα παιδί μας περισσότερο παιδί από τα άλλα. Και βεβαίως -επαναλαμβάνω- αυτά τα 3 εκατομμύρια δεν έχουν καθόλου να κάνουν με το γεγονός ότι δεν είχαν καταθέσει στοιχεία οι δύο προαναφερόμενοι οργανισμοί, το ΚΕΘΕΑ και ο ΟΚΑΝΑ. Μπορούσαν να καταθέσουν, άργησαν να καταθέσουν, απόδειξη ότι ο ΟΚΑΝΑ στις 11 του μηνός κατέθεσε και ήδη η Υπηρεσία είχε έτοιμη την αποδέσμευση των πιστώσεων και θα πληρωθούν οι άνθρωποι μέσα στις επόμενες ημέρες. 
Δεν νομίζω όμως ότι είναι καλή πολιτική το να στρέψουμε τον ΟΚΑΝΑ εναντίον του ΚΕΕΛΠΝΟ, το ΚΕΕΛΠΝΟ εναντίον του ΕΚΑΒ, το ΕΚΑΒ εναντίον ενός νοσοκομείου. Δεν είναι αυτή η σωστή τακτική. Το ΚΕΕΛΠΝΟ, λοιπόν, είναι απαραίτητο. 
Όσον αφορά για τη γρίπη που είπατε, θα μου επιτρέψετε μία παρατήρηση, γιατί πολύ εύκολα γίνεται σπέκουλα. Ξέρετε, είμαστε ένας λαός που πηγαίνουμε πολύ εύκολα από το ένα άκρο στο άλλο. Θυμίζω την εποχή της πανδημίας και την προσπάθεια των τότε ηγεσιών του Υπουργείου Υγείας να εμβολιαστεί ο πληθυσμός. Δεν ξέρω αν το θυμάστε, αλλά ξαφνικά σε όλα τα τηλεοπτικά παράθυρα έβγαιναν διάφοροι και έλεγαν ότι «τα εμβόλια είναι επικίνδυνα. Μην κάνετε τα εμβόλια, δεν χρειάζονται εμβόλια». Εγώ θυμάμαι ότι είχα κάνει το εμβόλιο εδώ στο ιατρείο της Βουλής, κύριε Πρόεδρε, και το είχα ανεβάσει στα social media κατά την προσφιλή μου συνήθεια και μέχρι σήμερα αν μπείτε στο Google, θα δείτε ότι έχω τρεις χιλιάδες βρισιές από κάτω επειδή έκανα το εμβόλιο. Θεωρούμουν ο τρελός του χωριού που έκανα το εμβόλιο.
 Λοιπόν, τι έχει συμβεί στην Ελλάδα; Αφού περάσαμε όλη αυτήν την περίοδο κατά των εμβολίων, που έλεγαν «μην κάνετε τα εμβόλια γιατί είναι επικίνδυνα» τώρα ξαφνικά αρχίζουν οι ίδιοι και λένε «μα, καλά δεν είχατε κάνει το εμβόλιο στον πληθυσμό; Μα, είναι δυνατόν να αφήσετε τον κόσμο χωρίς εμβόλια;»
Να σοβαρευτούμε, λοιπόν. Δεν αφήσαμε τον κόσμο χωρίς εμβόλια. Τι συνέβη; Μετά την πανδημία το 2000, η γρίπη έπεσε πάρα πολύ, όχι μόνο στην Ελλάδα αλλά παγκοσμίως. Το 2012 είχε μία μεγάλη αύξηση. Το 2013 είχε μία πολύ μεγάλη μείωση, το 2014 έχει πάλι μία αύξηση, όχι σε σημείο πανικού, το ξεκαθαρίζω. Είμαστε φέτος στα επίπεδα της γρίπης που ήμασταν το 2012. Περάσαμε το 2012; Το περάσαμε. Έτσι θα περάσουμε και το 2014. Αν δείτε την καμπύλη του ΚΕΕΛΠΝΟ, θα δείτε ότι τώρα είμαστε λίγο παρακάτω από το 2012. Δεν ξέρω τι θα γίνει, γιατί έχουμε περίπου δύο-τρεις εβδομάδες ακόμη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)</Speech>
<Speech gate:gateId="51490" majorType="ParlmemberSpeech"><SpeechStart gate:gateId="51356" majorType="ParlmemberSpeechStart"><Parlmember gate:gateId="51037" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51279" majorType="ChairmanSpeechStart"><Chairman gate:gateId="51156" majorType="speaker">Ιωάννης Δριβελέγκας</Chairman>):</SpeechStart></SpeechStart> Ολοκληρώστε, κύριε Υπουργέ.</Speech>
<Speech gate:gateId="51491" majorType="ParlmemberSpeech"><SpeechStart gate:gateId="51357" majorType="ParlmemberSpeechStart"><Parlmember gate:gateId="51038" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Αμέσως, κύριε Πρόεδρε, αλλά είναι πολύ σοβαρό το θέμα αυτό και απασχολεί την επικαιρότητα.</Speech> 
<Speech gate:gateId="51492" majorType="ParlmemberSpeech"><SpeechStart gate:gateId="51358" majorType="ParlmemberSpeechStart"><Parlmember gate:gateId="51039" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51280" majorType="ChairmanSpeechStart"><Chairman gate:gateId="51157" majorType="speaker">Ιωάννης Δριβελέγκας</Chairman>):</SpeechStart></SpeechStart> Σοβαρότατο είναι το θέμα.</Speech> 
<Speech gate:gateId="51493" majorType="ParlmemberSpeech"><SpeechStart gate:gateId="51359" majorType="ParlmemberSpeechStart"><Parlmember gate:gateId="51040" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Δεν χρειάζεται κανένας πανικός, ούτε είναι η ώρα τώρα για να πάνε να εμβολιαστούν όλοι. Το εμβόλιο για να δουλέψει θέλει τρεις-τέσσερις εβδομάδες. Σε δύο εβδομάδες σταματάει η γρίπη. Έχουμε δώσει, όμως, παντού αντιϊκά φάρμακα. Παρακολουθείται η καμπύλη. Κάθε χρόνο η καμπύλη παρακολουθείται. Την πρώτη εβδομάδα του Μαρτίου τελειώνει. Τι να κάνουμε, να την κρατήσουμε παραπάνω για να πουλήσουν το εμβόλιο οι εταιρείες; 
Άρα να μείνουμε στην ουσία της υποθέσεως. Δεν είναι ώρα πανικού ούτε απειλεί η γρίπη τον πληθυσμό. Αυτοί οι άνθρωποι που δυστυχώς έχασαν τη ζωή τους –και κλείνω με αυτό, κύριε Πρόεδρε- όλοι έπασχαν και από άλλα νοσήματα. Ήταν άνθρωποι που είχαν επιβεβαρημένη υγεία και επειδή όταν έχεις επιβεβαρημένη υγεία, ο οργανισμός σου είναι αδύναμος, τους κτύπησε η γρίπη και πέθαναν. Δεν ήταν υγιείς οι άνθρωποι που πέθαναν. Βεβαίως πρέπει να τηρούμε όλοι τους κανόνες υγιεινής, να προσέχουμε, να πλένουμε τα χέρια μας. Αν δούμε ότι κάτι συμβαίνει, να πάρουμε τα αντιϊκά φάρμακα που τα έχουμε μοιράσει παντού δωρεάν για να τα βρίσκει ο οποιοσδήποτε θέλει χωρίς να δώσει ούτε ένα λεπτό του ευρώ για να γίνει καλά. Σας παρακαλώ όμως πολύ, μη συμμετάσχετε και εσείς τώρα σε ένα κλίμα πανικού. Γιατί υπενθυμίζω ότι πάμε εύκολα από το ένα άκρο στο άλλο και θα είμαστε εδώ μετά από δύο χρόνια να λέμε «γιατί αγοράσατε τόσα εμβόλια;» και πάλι ξανά-μανά από την αρχή.
Ευχαριστώ πολύ.</Speech>
<Speech gate:gateId="51494" majorType="ParlmemberSpeech"><SpeechStart gate:gateId="51360" majorType="ParlmemberSpeechStart"><Parlmember gate:gateId="51041" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51281" majorType="ChairmanSpeechStart"><Chairman gate:gateId="51158" majorType="speaker">Ιωάννης Δριβελέγκας</Chairman>):</SpeechStart></SpeechStart> Και εμείς ευχαριστούμε.
Πάντως στις επίκαιρες ερωτήσεις –το λέω και προς τους συναδέλφους και προς τους Υπουργούς- ασχολούμαστε με το συγκεκριμένο θέμα της ερώτησης. Αν ανοίγουμε όλα τα θέματα του τομέα του Υπουργού, λογικό είναι να παίρνει και αυτός επιπλέον χρόνο για να απαντά. Και δεν γίνεται αυτό. Ο Κανονισμός είναι σαφής.
Κυρίες και κύριοι συνάδελφοι, έχω  την τιμή να ανακοινώσω  στο Σώμα ότι από τα άνω δυτικά θεωρεία παρακολουθούν τη συνεδρίασή μας ενενήντα φοιτητές και φοιτήτριες της Νομικής Σχολής Αθηνών, συνοδευόμενοι από έναν καθηγητή, οι οποίοι στο πλαίσιο των μαθημάτων τους επισκέπτονται τη Βουλή.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Συνεχίζουμε με την πέμπτη με αριθμό 586/18-2-2014 επίκαιρη ερώτηση δεύτερου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Υγείας, σχετικά με τα προβλήματα που αντιμετωπίζει  το Νοσοκομείο «Παπαγεωργίου» ως μοναδικό εφημερεύον. 
Θα απαντήσει ο παριστάμενος Υπουργός κ. Γεωργιάδης. 
Κυρία συνάδελφε, έχετε τον λόγο για δύο λεπτά.</Speech>
<Speech gate:gateId="51495" majorType="ParlmemberSpeech"><SpeechStart gate:gateId="51361" majorType="ParlmemberSpeechStart"><Parlmember gate:gateId="51042" majorType="speaker">ΑΙΚΑΤΕΡΙΝΗ ΜΑΡΚΟΥ</Parlmember>:</SpeechStart> Ευχαριστώ πολύ, κύριε Πρόεδρε.
Κύριε Υπουργέ, η κατάσταση στο Νοσοκομείο «Παπαγεωργίου» της Θεσσαλονίκης κατά τη διάρκεια των εφημεριών είναι πλέον εκρηκτική λόγω της αυξημένης προσέλευσης των ασθενών, ενώ τα νοσοκομεία, ιδίως σε έναν τόσο μεγάλο νομό, όπως ο Νομός Θεσσαλονίκης, θα έπρεπε να εφημερεύουν κανονικά ανά δύο. 
Το Νοσοκομείο «Παπαγεωργίου» είναι το μοναδικό εφημερεύον στις πέντε από τις οκτώ εφημερίες που πραγματοποιεί κάθε μήνα μόνο του. Κατά τη διάρκεια των εφημεριών μπορεί να προσέλθουν ως και χίλια πεντακόσια άτομα στο νοσοκομείο, τη στιγμή που το τμήμα επειγόντων περιστατικών μπορεί να εξυπηρετήσει μέχρι οκτακόσια άτομα. Ακόμα και στις κοινές εφημερίες με το Νοσοκομείο «Άγιος Παύλος», τα περιστατικά μπορεί να φθάσουν και τα χίλια. Ενδεικτικά, σε πρόσφατη εφημερία, ενώ το νοσοκομείο ήταν ήδη γεμάτο, έγιναν διακόσιες εβδομήντα τρεις επιπλέον εισαγωγές, ενώ στην καρδιολογική κλινική που διέθετε σαράντα οκτώ κλίνες, έγιναν εκατόν είκοσι έξι εισαγωγές ασθενών.
Η αυξημένη προσέλευση οφείλεται σε σειρά παραγόντων, όπως είναι το κλείσιμο και η συγχώνευση νοσοκομειακών μονάδων στη Θεσσαλονίκη, η δραματική αύξηση του αριθμού των ανασφάλιστων, η έξαρση της γρίπης αυτήν την περίοδο, αλλά και η μη λειτουργία των μονάδων του ΕΟΠΥΥ από τον Νοέμβριο του 2013 για έναν ακόμη μήνα, ο οποίος χρεώνεται αποκλειστικά και μόνο σε εσάς.
Ακόμα και η προσθήκη του κέντρου υγείας στον Εύοσμο στις εφημερίες πριν λίγες ημέρες, έγινε με την αποψίλωση των άλλων κέντρων υγείας από γιατρούς. Συγκεκριμένα, είχατε πάρει έναν ακτινολόγο από τον «Άγιο Δημήτριο», έναν παιδίατρο από το Κέντρο Υγείας Θέρμης και τρεις ειδικότητες από το Νοσοκομείο «Παπανικολάου» συν το ότι -να υπενθυμίσω- και το άλλο κέντρο υγείας στην οδό Φράγκων -προ ημερών σας, βέβαια- δεν υπάρχει, αλλά υπάρχει μόνο ως ταμπέλα.
Υπό τις συνθήκες αυτές, με όλη την κίνηση των ασθενών να κατευθύνεται κυρίως στα νοσοκομεία, είναι προφανές ότι ούτε το ιατρικό αλλά ούτε και το νοσηλευτικό προσωπικό μπορεί να ανταποκριθεί με αποτελεσματικότητα στα καθήκοντά του και ούτε οι ασθενείς μπορούν να έχουν την απαραίτητη προσοχή και φροντίδα για την αντιμετώπιση της κατάστασής τους.
Σας ρωτώ, λοιπόν: Πρώτον, σε ποιες ενέργειες σκοπεύετε να προβείτε για την επίλυση των προβλημάτων που αντιμετωπίζει το Νοσοκομείο «Παπαγεωργίου» κατά τη διάρκεια των μονών εφημεριών και, δεύτερον, με ποιον τρόπο προτίθεστε να διαχειριστείτε την αυξημένη προσέλευση ασθενών στα νοσοκομεία, ώστε να διασφαλίζεται η πρόσβαση όλων σε ποιοτικές υπηρεσίες υγείας;
Ευχαριστώ.</Speech>
<Speech gate:gateId="51496" majorType="ParlmemberSpeech"><SpeechStart gate:gateId="51362" majorType="ParlmemberSpeechStart"><Parlmember gate:gateId="51043" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51282" majorType="ChairmanSpeechStart"><Chairman gate:gateId="51159" majorType="speaker">Ιωάννης Δριβελέγκας</Chairman>):</SpeechStart></SpeechStart> Κι εμείς ευχαριστούμε την κυρία συνάδελφο.
Κύριε Υπουργέ, έχετε τον λόγο.
ΣΠΥΡΙΔΩΝ- ΑΔΩΝΙΣ ΓΕΩΡΓΙΑΔΗΣ (Υπουργός Υγείας): Θα ήθελα να σας καταγγείλω, κύριε Πρόεδρε, για διακριτική μεταχείριση! Το ρολόι δεν δούλευε στην κ. Μάρκου και δεν ξέρουμε αν ξεπέρασε τον χρόνο της!</Speech> 
<Speech gate:gateId="51497" majorType="ParlmemberSpeech"><SpeechStart gate:gateId="51363" majorType="ParlmemberSpeechStart"><Parlmember gate:gateId="51044" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51283" majorType="ChairmanSpeechStart"><Chairman gate:gateId="51160" majorType="speaker">Ιωάννης Δριβελέγκας</Chairman>):</SpeechStart></SpeechStart> Όμως η κ. Μάρκου πήρε  λιγότερο χρόνο απ’ αυτόν που θα της έβαζα. 
ΣΠΥΡΙΔΩΝ- ΑΔΩΝΙΣ ΓΕΩΡΓΙΑΔΗΣ (Υπουργός Υγείας): Κι εγώ δεν θα πάταγα το κουδούνι για τον χρόνο στην κ. Μάρκου. 
Κυρία συνάδελφε, ας πάμε στα πραγματικά περιστατικά. Το Νοσοκομείο «Παπαγεωργίου» στο πρόγραμμα εφημεριών του Φεβρουαρίου  εφημέρευσε μόνο του τρεις φορές. Ειδικότερα, στην  εφημερία  της 20ης Φεβρουαρίου 2014 επικουρικά συνεφημέρευσε το Κέντρο Υγείας αστικού τύπου Ευόσμου με ειδικότητες που έχουν υψηλότερη ζήτηση, όπως Γενικής Ιατρικής, Παθολογίας, Παιδιατρικής, Καρδιολογίας, Ακτινοδιαγνωστικής και Μικροβιολογίας. Για το δε μήνα Μάρτιο προγραμματίζεται να εφημερεύσει μόνο του μία φορά. 
Αυτά ως μία τυπική απάντηση της Υπηρεσίας. Εγώ –ξέρετε- δεν θέλω εμείς οι Βουλευτές να μένουμε στις τυπικές απαντήσεις της Υπηρεσίας, γιατί αν αυτό κάναμε, δεν θα είχαμε λόγο να ερχόμασταν εδώ. Θα βάζαμε την Υπηρεσία να απαντάει και θα τελειώναμε.
Πράγματι, υπάρχει πρόβλημα που επιτείνεται εκ του γεγονότος –θα μου επιτρέψετε να πω- ότι το Νοσοκομείο «Παπαγεωργίου» είναι ίσως και το καλύτερο νοσοκομείο στη χώρα ή σίγουρα ένα από τα καλύτερα -για να μην πω το καλύτερο- και πάντως ένα πάρα πολύ καλό νοσοκομείο. Αυτό του δημιουργεί μία πολύ μεγάλη φήμη και ως αποτέλεσμα πάρα πολύς κόσμος ακόμα και όταν δεν εφημερεύει μόνο του, πάλι επιλέγει να πάει πρώτα στο Νοσοκομείο «Παπαγεωργίου». Είναι κάτι που συμβαίνει με όλα τα μεγάλα νοσοκομεία, με τον «Ευαγγελισμό», με το «Γεννηματά», με το «Αττικόν» κ.λπ.. 
Με ρωτάτε τι σκοπεύουμε να κάνουμε. Κάναμε, αλλά δυστυχώς δεν ήσασταν αρωγοί, γιατί η μεταρρύθμιση στην πρωτοβάθμια φροντίδα υγείας που ψηφίσαμε, δυστυχώς χωρίς εσάς, έγινε γι’ αυτό. 
Λέτε ότι πήγαν χίλια πεντακόσια άτομα. Ξέρετε καλύτερα από εμένα -γιατί αυτά τα στοιχεία τα ξέρετε πάρα πολύ καλά- ότι από τα χίλια πεντακόσια άτομα που πήγαν, το 35%, δηλαδή τα πεντακόσια άτομα δεν έπρεπε να πάνε στο νοσοκομείο. Θα είχαν αντιμετωπιστεί στο πρωτοβάθμιο επίπεδο, αν είχαμε ένα πρωτοβάθμιο σύστημα που θα λειτουργούσε σωστά. Αυτό προσπαθούμε να φτιάξουμε με εσάς –επαναλαμβάνω- δυστυχώς απέναντι.
Όμως, πρέπει να πω ότι πράγματι ειδικά αυτόν τον μήνα όπου συντελείται η μεταρρύθμιση στην πρωτοβάθμια φροντίδα υγείας μία αναστάτωση αναμφίβολα θα υπάρξει στα νοσοκομεία, γιατί τα νοσοκομεία αναγκαστικά δέχονται κι εξυπηρετούν την ανάγκη υπηρεσιών υγείας που δημιουργεί το κλείσιμο των πολυϊατρείων.
Όμως, δεσμεύομαι ότι μόλις ολοκληρωθεί ο μήνας και ξεκινήσουν τα πολυϊατρεία και μέσα στο πρώτο δίμηνο το πολύ, όταν θα αρχίσει να λειτουργεί ο θεσμός του οικογενειακού γιατρού, οι πολίτες θα αρχίσουν να βλέπουν διαφορά.
Τελικός μας στόχος είναι να μην πηγαίνουν και οι χίλιοι πεντακόσιοι που είπατε στα νοσοκομεία ή στο νοσοκομείο, αλλά να πηγαίνουν αυτοί που πραγματικά χρειάζονται νοσοκομειακή περίθαλψη. 
Αυτό, πρώτον, θα ανακουφίσει τα νοσοκομεία και θα λύσει το πρόβλημα που θέσατε σωστά και, δεύτερον, θα κάνει καλό στον κόσμο, γιατί τα νοσοκομεία δεν είναι χώρος για να πηγαίνεις «για ψύλλου πήδημα». Έχουν και πάρα πολλούς κινδύνους και καλό θα είναι να πηγαίνεις όσο λιγότερο γίνεται. Τα υπόλοιπα θα τα αναφέρω στη δευτερολογία μου.</Speech>
<Speech gate:gateId="51498" majorType="ParlmemberSpeech"><SpeechStart gate:gateId="51364" majorType="ParlmemberSpeechStart"><Parlmember gate:gateId="51045" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51284" majorType="ChairmanSpeechStart"><Chairman gate:gateId="51161" majorType="speaker">Ιωάννης Δριβελέγκας</Chairman>):</SpeechStart></SpeechStart> Κυρία συνάδελφε, έχετε τον λόγο για τρία λεπτά.</Speech> 
<Speech gate:gateId="51499" majorType="ParlmemberSpeech"><SpeechStart gate:gateId="51365" majorType="ParlmemberSpeechStart"><Parlmember gate:gateId="51046" majorType="speaker">ΑΙΚΑΤΕΡΙΝΗ ΜΑΡΚΟΥ</Parlmember>:</SpeechStart> Ευχαριστώ πολύ, κύριε Πρόεδρε.
Ευχαριστώ πολύ, κύριε Υπουργέ, που μιλάτε με αριθμούς. Εγώ θα μιλήσω με ποσοστά στη συνέχεια. 
Θα ξεκινήσω από το Κέντρο Υγείας Ευόσμου που για να το δημιουργήσετε απαξιώσατε άλλα νοσοκομεία και κέντρα υγείας. Σας ανέφερα ήδη από πού ήδη έχετε πάρει προσωπικό για να «στελεχώσετε» το Κέντρο Υγείας Ευόσμου. 
Μέσα στο πρόγραμμα των επισκέψεών σας ίσως θα έπρεπε να βάλετε και τη Θεσσαλονίκη για να δείτε τη δραματική κατάσταση που επικρατεί στα νοσοκομεία. Πρόκειται για μία κατάσταση που δημιουργήθηκε λόγω των δικών σας ενεργειών, γιατί κλείσατε τρία νοσοκομεία στη Θεσσαλονίκη συν τις μονάδες του ΕΟΠΥΥ. 
Στο Νοσοκομείο «Παπαγεωργίου» η αναμονή φτάνει τις οκτώ, τις δέκα και τις έντεκα ώρες. Φαντάζομαι ότι καταλαβαίνετε πως καταργείται κάθε έννοια του επείγοντος. Οι γιατροί και το προσωπικό πραγματικά κάνουν ό,τι μπορούν αλλά όταν δεν υπάρχει ο διαθέσιμος χρόνος, η προσοχή δεν θα είναι ίδια. Φαντάζομαι ότι καταλαβαίνετε πως είναι θαύμα που ακόμα δεν είχαμε κάποια δυσάρεστα περιστατικά. 
Με βάση τα στοιχεία της Esy.net το Νοσοκομείο «Παπαγεωργίου» από τον Ιανουάριο μέχρι τον Σεπτέμβριο του 2013 είναι με διαφορά το πρώτο στους εξωτερικούς ασθενείς στη Θεσσαλονίκη, με το 22,3% της κίνησης των εξωτερικών ασθενών σε σύνολο έντεκα νοσοκομείων. Με εξακόσιες ογδόντα επτά κλίνες διαθέτει ποσοστό 15,6% των κλινών και το εννεάμηνο δέχτηκε το 20% των νοσηλευθέντων στη Θεσσαλονίκη και το 25% της 3ης ΥΠΕ. Και όλα αυτά μέχρι τον Σεπτέμβριο, πριν δηλαδή την αναστολή της λειτουργίας των μονάδων του ΕΟΠΥΥ. 
Η ΟΕΝΓΕ αναφέρει ότι από τότε που σταμάτησαν να λειτουργούν οι μονάδες του ΕΟΠΥΥ δέχτηκε ένα εκατομμύριο οκτακόσιες χιλιάδες ραντεβού, δηλαδή μιλάμε για μία αύξηση της κίνησης της τάξεως του 30%. Είναι λογικό βέβαια οι ασθενείς να απευθύνονται στο νοσοκομείο, αφού στα κέντρα υγείας της περιφέρειας δεν υπάρχουν γιατροί ειδικοτήτων και είναι ελάχιστες και οι ειδικότητες στους συμβεβλημένους γιατρούς. 
Θα σας πω για παράδειγμα ότι για όλο τον Νομό Θεσσαλονίκης υπάρχει ένας αλλεργιολόγος, τέσσερις νεφρολόγοι, έξι γαστρεντερολόγοι, εννέα ενδοκρινολόγοι και είκοσι εννιά ωτορινολαρυγγολόγοι, με καταγεγραμμένο πληθυσμό άνω του ενός εκατομμυρίου. Καταλαβαίνετε βέβαια ότι έχουν μικρή σημασία τα ραντεβού και τα πλαφόν τα οποία έχετε δώσει. 
Βέβαια, όλα αυτά ισχύουν για τους ασφαλισμένους του ΕΟΠΥΥ που φυσικά έχουν και κάποιες επιλογές. Οι ανασφάλιστοι που δεν έχουν πού αλλού να πάνε, φυσικά και θα πάνε στο νοσοκομείο. 
Σχετικά με το πλαφόν στη συνταγογράφηση, το απελευθερώσατε -και ορθώς το απελευθερώσατε- για τον ένα μήνα στους νοσοκομειακούς γιατρούς, αλλά το αυξήσατε μόνο κατά 10% στους συμβεβλημένους. Άρα το αποτέλεσμα είναι, όπως καταλαβαίνετε, όλοι να απευθύνονται στα νοσοκομεία. 
Παράλληλα, ζητάτε από τα νοσοκομεία να διαχειριστούν αυτή την αυξημένη προσέλευση με μειωμένους προϋπολογισμούς, ιδίως σε φάρμακα, τη στιγμή που η Πανελλήνια Ένωση Φαρμάκων Νοσηλευτικών Ιδρυμάτων έχει κρούσει τον κώδωνα του κινδύνου για τη μεγάλη μείωση και ζητάει ενίσχυση με 150 εκατομμύρια ευρώ. 
Θα έπρεπε τουλάχιστον γι’ αυτόν τον μήνα να έχετε λάβει γενναία μέτρα για τη διευκόλυνση των ασθενών και μάλιστα να έχετε σχεδιάσει ήδη τα μέτρα αυτά και να έχετε φροντίσει και για την υλοποίησή τους και όχι κάθε δύο μέρες να βγαίνει και μία νέα εγκύκλιος. Φυσικά δεν θα έπρεπε και να απαξιώνετε τα κέντρα υγείας.
Περιμένουμε από εσάς μία σαφή δέσμευση συγκεκριμένα για το θέμα του Νοσοκομείου «Παπαγεωργίου» και τις μονές εφημερίες. Περιμένουμε, όμως, να μας πείτε και τι σχέδια έχετε γενικά για την πρόσβαση του πληθυσμού του Νομού Θεσσαλονίκης στις υπηρεσίες υγείας.
Ευχαριστώ.</Speech> 
<Speech gate:gateId="51500" majorType="ParlmemberSpeech"><SpeechStart gate:gateId="51366" majorType="ParlmemberSpeechStart"><Parlmember gate:gateId="51047" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51285" majorType="ChairmanSpeechStart"><Chairman gate:gateId="51162" majorType="speaker">Ιωάννης Δριβελέγκας</Chairman>):</SpeechStart></SpeechStart> Εμείς ευχαριστούμε. 
Έχετε τον λόγο για τη δευτερολογία σας, κύριε Υπουργέ. Έχετε τρία λεπτά.</Speech> 
<Speech gate:gateId="51501" majorType="ParlmemberSpeech"><SpeechStart gate:gateId="51367" majorType="ParlmemberSpeechStart"><Parlmember gate:gateId="51048" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart>  Σας ευχαριστώ πάρα πολύ, κυρία συνάδελφε. 
Ας πάρουμε, λοιπόν, με τη σειρά τα πράγματα. Ο αγαπημένος μου κ. Βαρνάβας στην ΟΕΝΓΕ σας πληροφόρησε -όχι εσάς, τον ελληνικό λαό- ότι ένα εκατομμύριο οκτακόσιες χιλιάδες ασθενείς πήγαν στα νοσοκομεία, επειδή κλείσαμε εμείς τα πολυϊατρεία. Εμείς τα πολυϊατρεία τα έχουμε κλείσει από την περασμένη Δευτέρα.</Speech> 
<Speech gate:gateId="51502" majorType="ParlmemberSpeech"><SpeechStart gate:gateId="51368" majorType="ParlmemberSpeechStart"><Parlmember gate:gateId="51049" majorType="speaker">ΑΙΚΑΤΕΡΙΝΗ ΜΑΡΚΟΥ</Parlmember>:</SpeechStart> Ήμουν σαφής. Είπα από τη μέρα που σταμάτησαν να λειτουργούν.</Speech>
<Speech gate:gateId="51503" majorType="ParlmemberSpeech"><SpeechStart gate:gateId="51369" majorType="ParlmemberSpeechStart"><Parlmember gate:gateId="51050" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Να τα πάρουμε με τη σειρά για να δείτε πώς κάποιοι θέλουν να δημιουργούν πολιτικές εντυπώσεις αλλά έχουν κρούσει λάθος θύρα! 
Έβγαλε μία ανακοίνωση, λοιπόν, ο -επαναλαμβάνω- αγαπημένος μου κ. Βαρνάβας, ο οποίος ήρθε εδώ στη Βουλή και έκανε αυτήν τη μεγαλοειδή κυβίστηση, για την οποία σήμερα τον έψεξα και στην ΕΙΝΑΠ που ήρθε στο γραφείο μου, και μας είπε ότι από τότε που έκλεισε τα πολυϊατρεία ο «κακός» Υπουργός Υγείας έστειλε ένα εκατομμύριο οκτακόσιες χιλιάδες ραντεβού στα νοσοκομεία. 
Επειδή ο Υπουργός Υγείας έχει κλείσει τα πολυϊατρεία –και θα εξηγήσω τι εννοώ «τα έχει κλείσει»- από την περασμένη Δευτέρα, κύριε Πρόεδρε, αυτό θα σήμαινε –πείτε του κ. Βαρνάβα- ότι περίπου εκατόν πενήντα χιλιάδες την ημέρα πήγαιναν στα νοσοκομεία.
 Επειδή αυτό δεν έγινε, διότι αν είχε γίνει, θα είχαν καταρρεύσει επί της ουσίας τα νοσοκομεία, ο κ. Βαρνάβας ήθελε να πει κάτι άλλο. Δεν μπαίνω στο αν είναι αληθινά τα στοιχεία του ή όχι. Εγώ θα δεχθώ προς χάρη της συζητήσεως ότι είναι αληθή. Αυτή είναι μια κατάπτυστη μομφή του κ. Βαρνάβα κατά των συνδικαλιστών του ΕΟΠΥΥ που έκαναν απεργία. Αυτό λέει. 
Διότι αφού αυτά τα 1,8 εκατομμύρια δεν πήγαν κατά τεκμήριο αυτές τις τελευταίες οκτώ μέρες, άρα σε ποια περίοδο αναφέρεται ο κ. Βαρνάβας και μου το λέτε εσείς στη Βουλή; Αναφέρεται στην περίοδο που έκαναν απεργία οι γιατροί στον ΕΟΠΥΥ. Συμφωνώ με τον κ. Βαρνάβα. Ήταν απαράδεκτη αυτή η απεργία και δεν έπρεπε να γίνει. Ήταν μια απεργία που ταλαιπώρησε τον κόσμο. Ήταν μια ανεύθυνη απεργία. Ο κ. Βαρνάβας έχει δίκιο, αν αυτό εννοεί. Μόνο που θυμήθηκε αργά να βγάλει την ανακοίνωση. Γιατί δεν είχε βγάλει την ανακοίνωση τρεις μήνες που είχε γίνει η απεργία; Την ανακοίνωση την έβγαλε την τρίτη μέρα της μεταρρύθμισης. 
Αυτό το λέω για να σας πω να μη φέρνετε στη Βουλή ανακοινώσεις του κ. Βαρνάβα. Έχουν μηδενική αξία. Γίνονται για πολιτικούς λόγους. Εντάξει, ο άνθρωπος είναι ΣΥΡΙΖΑ, το καταλαβαίνουμε. Δεν χρειάζεται για πολιτικούς λόγους να προσπαθεί να δημιουργεί εντυπώσεις, σίγουρα όχι εις βάρος μου, διότι εγώ αυτά δεν τα σηκώνω. 
Ας έρθουμε τώρα στην ουσία. Σας είπα ότι αυτό το μήνα θα υπάρχει μια αναστάτωση. Πρώτος το είπα αυτό. Ζητώ συγγνώμη γι’ αυτό. Ελάτε στη θέση μου, κυρία Μάρκου –ελάτε να καθίσετε στην καρέκλα μου- και πείτε μου. Μα, πιστεύετε ότι μπορεί να γίνει μεταρρύθμιση χωρίς αναστάτωση; Η βασική μου διαφωνία με τη Δημοκρατική Αριστερά και ο κυριότερος λόγος –και θα επαναλάβω ότι ήταν λάθος της Δημοκρατικής Αριστεράς που δεν ψήφισε- είναι γιατί χρησιμοποιήσατε διάφορα προσχήματα για την αναστάτωση που θα προκαλούσε η μεταρρύθμιση. Μα, μπορεί να γίνει οποιαδήποτε μείζων αλλαγή χωρίς αναστάτωση; Μάγοι είμαστε; 
Προσέξτε όμως, τι λέμε: Θα υπάρξει μια αναστάτωση για λίγες μέρες ακόμη και θα έχει ο ελληνικός λαός ένα αξιοπρεπές πρωτοβάθμιο σύστημα υγείας, που δεν θα αφήνει να πηγαίνουν όσα στοιχεία παρουσιάσατε. Διότι τα στοιχεία που παρουσιάσατε για το «Παπαγεωργίου» ήταν μέχρι το Σεπτέμβριο, πριν από την απεργία, πριν από τη μεταρρύθμιση. Τι λένε τα στοιχεία που παρουσιάσατε εσείς; Λένε ότι το σύστημα δεν λειτουργούσε, γιατί πήγαιναν όλοι στα νοσοκομεία. 
Τι θέλετε, λοιπόν, να κάνει η Κυβέρνηση, λοιπόν, κυρία Μάρκου; Θέλετε να βλέπει ότι το σύστημα δεν λειτουργεί και να μην κάνει τίποτα για να μη δυσαρεστηθεί ο κ. Βαρνάβας και η παρέα του; 
Άρα, λοιπόν, εμείς πήραμε μια γενναία απόφαση. Πήραμε μια δύσκολη απόφαση με κόστος. Η υπεύθυνη και κυβερνώσα Αριστερά δεν συναντήθηκε μαζί μας σε αυτήν την απόφαση, αλλά παρέμεινε στην Αντιπολίτευση. Λάθος μέγα. Αυτό θα το καταγράψει η ιστορία. 
Διότι, κυρία Μάρκου, σας διαβεβαιώ ότι η μεταρρύθμιση θα πετύχει. Σε λίγους μήνες θα πρέπει να εξηγείτε, γιατί ήσασταν έξω από αυτήν την προσπάθεια. Για τους άλλους το ξέρουμε. Είναι οι λαϊκιστές της αποχής. Είναι οι δημαγωγοί που μπροστά τους ο Κλέωνας φαίνεται παιδάκι του δημοτικού. Θα σκίσουν το μνημόνιο. Θα κάνουν κομφετί το μνημόνιο. Θα απειλήσουν τους Ευρωπαίους με το χρέος μας. Ό,τι θέλουν λένε.</Speech> 
<Speech gate:gateId="51504" majorType="ParlmemberSpeech"><SpeechStart gate:gateId="51370" majorType="ParlmemberSpeechStart"><Parlmember gate:gateId="51051" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51286" majorType="ChairmanSpeechStart"><Chairman gate:gateId="51163" majorType="speaker">Ιωάννης Δριβελέγκας</Chairman>):</SpeechStart></SpeechStart>  Ολοκληρώστε, σας παρακαλώ.</Speech> 
<Speech gate:gateId="51505" majorType="ParlmemberSpeech"><SpeechStart gate:gateId="51371" majorType="ParlmemberSpeechStart"><Parlmember gate:gateId="51052" majorType="speaker">ΑΙΚΑΤΕΡΙΝΗ ΜΑΡΚΟΥ</Parlmember>:</SpeechStart> Αυτά τι σχέση έχουν;</Speech>
<Speech gate:gateId="51506" majorType="ParlmemberSpeech"><SpeechStart gate:gateId="51372" majorType="ParlmemberSpeechStart"><Parlmember gate:gateId="51053" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Επειδή μου είπατε και για το Κέντρο Υγείας Ευόσμου. Δηλαδή να μην το φτιάχναμε;</Speech> 
<Speech gate:gateId="51507" majorType="ParlmemberSpeech"><SpeechStart gate:gateId="51373" majorType="ParlmemberSpeechStart"><Parlmember gate:gateId="51054" majorType="speaker">ΑΙΚΑΤΕΡΙΝΗ ΜΑΡΚΟΥ</Parlmember>:</SpeechStart> Ναι, αλλά όχι…</Speech>
<Speech gate:gateId="51508" majorType="ParlmemberSpeech"><SpeechStart gate:gateId="51374" majorType="ParlmemberSpeechStart"><Parlmember gate:gateId="51055" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51287" majorType="ChairmanSpeechStart"><Chairman gate:gateId="51164" majorType="speaker">Ιωάννης Δριβελέγκας</Chairman>):</SpeechStart></SpeechStart>  Κυρία Μάρκου, δεν έχετε το λόγο.</Speech> 
<Speech gate:gateId="51509" majorType="ParlmemberSpeech"><SpeechStart gate:gateId="51375" majorType="ParlmemberSpeechStart"><Parlmember gate:gateId="51056" majorType="speaker">ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας):</SpeechStart> Ξέρετε πάρα πολύ καλά ότι έχουμε αδυναμία προσλήψεων. Να μη φτιάχναμε το Κέντρο Ευόσμου; Προφανώς, αφού έχουμε αδυναμία προσλήψεων, το Κέντρο Ευόσμου θα φτιαχνόταν με ανακατανομή του προσωπικού. Πώς αλλιώς θα γινόταν; Από το διάστημα θα έρχονταν οι γιατροί; 
Αφού δεν μπορούμε να προσλάβουμε καινούργιους κι αφού κάνουμε ένα κέντρο υγείας και το ενισχύουμε σε μια περιοχή που το έχει ανάγκη, ε, δεν θα πάρουμε ένα γιατρό από κάπου δίπλα; Πώς θα το κάνουμε; Αυτό κάναμε, κυρία Μάρκου, και μας κατηγορείτε. 
Να μη μας κατηγορείτε. Ήταν σωστό ό,τι κάναμε με το Κέντρο Υγείας Ευόσμου. Πολύ σύντομα, όταν θα αρχίσουν πάλι να λειτουργούν τα πολυϊατρεία από τις 20 Μαρτίου και μετά, θα δείτε αμέσως τη διαφορά. 
Ευχαριστώ πολύ.</Speech> 
<Speech gate:gateId="51510" majorType="ParlmemberSpeech"><SpeechStart gate:gateId="51376" majorType="ParlmemberSpeechStart"><Parlmember gate:gateId="51057" majorType="speaker">ΑΙΚΑΤΕΡΙΝΗ ΜΑΡΚΟΥ</Parlmember>:</SpeechStart> ...(Δεν ακούστηκε)</Speech>
<Speech gate:gateId="51511" majorType="ParlmemberSpeech"><SpeechStart gate:gateId="51377" majorType="ParlmemberSpeechStart"><Parlmember gate:gateId="51058" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51288" majorType="ChairmanSpeechStart"><Chairman gate:gateId="51165" majorType="speaker">Ιωάννης Δριβελέγκας</Chairman>):</SpeechStart></SpeechStart>  Κυρία Μάρκου, δεν γίνεται συζήτηση με αυτόν τον τρόπο. Κάνατε τις ερωτήσεις σας. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμόν 1753/1117 από 24 Φεβρουαρίου 2014 απόφαση του Προέδρου της Βουλής, συγκροτήθηκε σύμφωνα με το άρθρο 34 παράγραφος 7 του Κανονισμού της Βουλής υποεπιτροπή αρμόδια επί θεμάτων του Υπουργείου Εσωτερικών της Διαρκούς Επιτροπής Δημόσιας Διοίκησης, Δημόσιας Τάξης και Δικαιοσύνης. 
Η σχετική απόφαση, θα καταχωριστεί στα Πρακτικά της σημερινής συνεδρίασης. 
(Στο σημείο αυτό κατατίθεται για τα Πρακτικά η προαναφερθείσα απόφαση, η οποία έχει ως εξής: 
(Να μπουν οι σελ. 50-51)</Speech>
<Speech gate:gateId="51512" majorType="ParlmemberSpeech"><SpeechStart gate:gateId="51378" majorType="ParlmemberSpeechStart"><Parlmember gate:gateId="51059" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51289" majorType="ChairmanSpeechStart"><Chairman gate:gateId="51166" majorType="speaker">Ιωάννης Δριβελέγκας</Chairman>):</SpeechStart></SpeechStart> Επίσης, η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ης Δεκεμβρίου 2012 για την τροποποίηση της οδηγίας 93/109/ΕΚ, σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος-μέλος του οποίου δεν είναι υπήκοοι, στο ελληνικό δίκαιο και τροποποίηση του ν. 2196/1994 (Α΄ 41)».
Συνεχίζουμε με την τέταρτη με αριθμό 582/18-2-2014 επίκαιρη ερώτηση πρώτου κύκλου της Βουλευτού Κοζάνης των Ανεξαρτήτων Ελλήνων κ. Ραχήλ Μακρή προς τον Υπουργό Ανάπτυξης και Ανταγωνιστικότητας, σχετικά με την εφαρμογή του συστήματος εισροών-εκροών στα πρατήρια υγρών καυσίμων.
Στην επίκαιρη ερώτηση θα απαντήσει ο Υφυπουργός Ανάπτυξης και Ανταγωνιστικότητας κ. Αθανάσιος Σκορδάς.
Έχετε τον λόγο, κυρία συνάδελφε, για δύο λεπτά.</Speech>
<Speech gate:gateId="51513" majorType="ParlmemberSpeech"><SpeechStart gate:gateId="51379" majorType="ParlmemberSpeechStart"><Parlmember gate:gateId="51060" majorType="speaker">ΡΑΧΗΛ ΜΑΚΡΗ</Parlmember>:</SpeechStart> Ευχαριστώ, κύριε Πρόεδρε.
Κύριε Υπουργέ, αρχίζοντας την τοποθέτησή μου, θα ήθελα να συγχαρώ τους λειτουργούς της δικαιοσύνης για το έργο τους, σχετικά με την πάταξη του λαθρεμπορίου καυσίμων. Το έργο αυτό θα πρέπει να προστατευτεί από όλους μας και να ολοκληρωθεί μακριά από παλαιοκομματικές ατάκες του τύπου «με εντολή Σαμαρά» ή οποιουδήποτε άλλου. Άλλωστε, η δικαιοσύνη, όπως γνωρίζετε, δεν εντέλλεται.
Αντίθετα όμως με τη δικαιοσύνη, η συγκυβέρνηση παρουσιάζει καθημερινή αναντιστοιχία λόγων και έργων. Χαρακτηριστικό παράδειγμα αποτελεί το γεγονός ότι τον Οκτώβριο του 2012, ο κ. Χατζηδάκης σε μία συνέντευξη τριών συναρμόδιων Υπουργών, ερωτηθείς για το τι γίνεται με τα θέματα της αντιμετώπισης του λαθρεμπορίου καυσίμων, είχε πει ότι δεν θέλει ως πολιτικάντης να λέει διάφορα και «κοντός ψαλμός αλληλούια». Είμαστε στο Φεβρουάριο του 2014 και τα πιο βασικά πράγματα που θα κατέτειναν στον περιορισμό του λαθρεμπορίου είναι ακόμη εκκρεμή. 
Το συγκεκριμένο γεγονός, αναδείχθηκε στη συνεδρίαση της Ειδικής Μόνιμης Επιτροπής Θεσμών και Διαφάνειας της 6ης Φεβρουαρίου 2014. Σε αυτήν, πραγματοποιήθηκε ενημέρωση από το Γενικό Γραμματέα Διαφάνειας και Ανθρωπίνων Δικαιωμάτων κ. Γεώργιο Σούρλα, σχετικά με το λαθρεμπόριο καυσίμων. Από τα Πρακτικά της συγκεκριμένης συνεδρίασης προκύπτει ότι αντίθετα με τη χώρα μας, ο χρόνος εγκατάστασης του συστήματος εισροών-εκροών καυσίμων στη Βουλγαρία ήταν πέντε μήνες. Η πολιτική ηγεσία του ελληνικού Υπουργείου, σχεδόν ενάμιση χρόνο μετά τις δηλώσεις για «κοντούς ψαλμούς», έμεινε στις προσευχές. 
Στοιχεία από την ίδια συνεδρίαση, μας πληροφορούν ότι το λαθρεμπόριο καυσίμων κοστίζει ένα δισεκατομμύριο ευρώ το έτος στους Έλληνες πολίτες. Δεν θα αναφερθούμε στο ότι η ανικανότητα εγκατάστασης του συστήματος ελέγχου έχει στοιχίσει ενάμισι δισεκατομμύριο ευρώ από τη στιγμή των «αλληλούια» του κ. Χατζηδάκη. Τον υπολογισμό αυτό τον κάνουν οι Έλληνες. Αυτό που εμείς θα υπογραμμίσουμε, είναι ότι το μόνο μέτρο που υλοποίησε η Κυβέρνησή σας, αποτελεί εξίσωση προς τα πάνω του ειδικού φόρου πετρελαίου κίνησης και θέρμανσης. 
Αποτέλεσμα των πρωτοβουλιών σας, είναι η οπισθοδρόμηση της ελληνικής κοινωνίας στη χώρα των μαγκαλιών και του θανάτου από μονοξείδιο του άνθρακα. Αποτέλεσμα της πολιτικής σας, πέρα από την ανθρωπιστική κρίση, είναι η περιβαλλοντική επιβάρυνση και η αιθαλομίχλη. Αποτέλεσμα των επιλογών σας, αποτελεί η μείωση των δημοσίων εσόδων, όσο κι αν επικαλείστε κόλπα δημιουργικής λογιστικής ,παραβιάζοντας ακόμη και την κοινή λογική. 
Εκεί που δεν είχατε κανένα αποτέλεσμα, είναι ο περιορισμός του λαθρεμπορίου καυσίμων. Επίσης, κανένα αποτέλεσμα δεν είχαν τα μέτρα τόνωσης του ανταγωνισμού στον κλάδο εμπορίας πετρελαίου και προϊόντων αυτού.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτή)
Κλείνω, κύριε Πρόεδρε.</Speech>
<Speech gate:gateId="51514" majorType="ParlmemberSpeech"><SpeechStart gate:gateId="51380" majorType="ParlmemberSpeechStart"><Parlmember gate:gateId="51061" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51290" majorType="ChairmanSpeechStart"><Chairman gate:gateId="51167" majorType="speaker">Ιωάννης Δριβελέγκας</Chairman>):</SpeechStart></SpeechStart> Θέλετε κι άλλο χρόνο, κυρία Μακρή; Αν θέλετε, ζητήστε τον.</Speech>
<Speech gate:gateId="51515" majorType="ParlmemberSpeech"><SpeechStart gate:gateId="51381" majorType="ParlmemberSpeechStart"><Parlmember gate:gateId="51062" majorType="speaker">ΡΑΧΗΛ ΜΑΚΡΗ</Parlmember>:</SpeechStart> Κύριε Πρόεδρε, μου επιτρέπετε, για ελάχιστο χρόνο ακόμα.
Αντίθετα, τα πρατήρια κλείνουν το ένα μετά το άλλο. Σύμφωνα με δημοσίευμα της 14ης Φεβρουαρίου 2014, το οποίο θα καταθέσω στα Πρακτικά, ο Πρόεδρος της εταιρείας «REVOIL» κ. Ρούσσος, δηλώνει ότι η κρατική αναλγησία και η ανύπαρκτη ρευστότητα θα βάλουν φέτος λουκέτο σε εννιακόσια πρατήρια υγρών καυσίμων. Επιπρόσθετα, οι εκπρόσωποι των πρατηριούχων κάνουν λόγο για ανικανότητα, διαπλοκή συμφερόντων, προχειρότητα, έλλειψη συντονισμού και πολιτικής βούλησης.
Κατόπιν, λοιπόν, των ανωτέρω, κύριε Υπουργέ, σας ερωτώ. Πότε θα ολοκληρωθεί η εγκατάστασή του και θα λειτουργήσει πλήρως το σύστημα εισροών-εκροών; Θα περιλαμβάνει την παρακολούθηση όλης της αλυσίδας εμπορίας πετρελαίου και προϊόντων αυτού, ήτοι διυλιστήρια, φορολογικές αποθήκες, βυτιοφόρα και πρατήρια; Τέλος, τι σκοπεύετε να πράξετε, προκειμένου να μην οδηγηθούν σε νέα «λουκέτα» πρατήρια καυσίμων, όπως καταγγέλλουν οι εκπρόσωποι της αγοράς;
Σας ευχαριστώ.</Speech>
<Speech gate:gateId="51516" majorType="ParlmemberSpeech"><SpeechStart gate:gateId="51382" majorType="ParlmemberSpeechStart"><Parlmember gate:gateId="51063" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51291" majorType="ChairmanSpeechStart"><Chairman gate:gateId="51168" majorType="speaker">Ιωάννης Δριβελέγκας</Chairman>):</SpeechStart></SpeechStart> Κι εμείς ευχαριστούμε.
Καλό είναι να ξέρετε –δεν το λέω για εσάς, για όλους- ότι σε ένα δευτερόλεπτο λέγονται δύο λέξεις, όταν έχετε γραπτά. Επομένως, όταν ξέρουμε ότι έχουμε χρόνο δύο λεπτών, σημαίνει ότι πρέπει να έχουμε εκατόν είκοσι λέξεις.
Κύριε Υπουργέ, εσείς δεν έχετε γραπτό κείμενο. Θα περιοριστείτε στα τρία λεπτά.
ΑΘΑΝΑΣΙΟΣ ΣΚΟΡΔΑΣ (Υφυπουργός Ανάπτυξης και Ανταγωνιστικότητας): Θα χρειαστώ κι εγώ λίγο χρόνο, κύριε Πρόεδρε.
Κατ’ αρχάς, όσον αφορά την υπόθεση του λαθρεμπορίου, που απασχόλησε τις τελευταίες ημέρες, θέλω κι εγώ να εκφράσω την ικανοποίηση της Κυβέρνησης, τόσο προς την πλευρά της δικαιοσύνης, όσο και προς την πλευρά της Αστυνομίας και των υπηρεσιών ελέγχου του Υπουργείου Ανάπτυξης, που βοήθησαν και συνετέλεσαν στο να εξαρθρωθεί αυτό το κύκλωμα. Προφανώς, δεν σταματάμε εδώ.
Κύριε Πρόεδρε, όμως, θέλω να πω ότι ο κοινοβουλευτικός έλεγχος για να είναι αξιόπιστος, πρέπει να υπακούει σε ορισμένες αυτονόητες σταθερές. 
Η κυρία Βουλευτής κατέθεσε τη συζητούμενη ερώτηση δέκα μήνες μετά από άλλη ερώτηση που είχε καταθέσει. Διαβάζω ακριβώς από τα Πρακτικά της Βουλής της 15ης Απριλίου 2013 στη σελίδα 46. «Αφού η Κυβέρνηση κατέστρεψε χιλιάδες πρατηριούχους σε όλη την ελληνική επικράτεια, ωφελώντας μεγάλες πολυεθνικές επιχειρήσεις καυσίμων, οδήγησε εκατομμύρια καταναλωτές στην αδυναμία να προμηθευθούν πετρέλαιο για να ζεσταθούν, οδήγησε σε μεγάλες καταστροφές στο περιβάλλον από την καύση μη ενδεδειγμένων υλικών λόγω της υπερβολικής τιμής του πετρελαίου, έδωσε τη χαριστική βολή στα δημόσια έσοδα, με απώλειες της τάξεως των 292 εκατομμυρίων ευρώ». 
Αυτά έλεγε η κ. Μακρή και καταθέτω για τα Πρακτικά το σχετικό απόσπασμα της ομιλίας της τότε, τον Απρίλιο του 2013, για να γίνει σαφής ο τρόπος –η προχειρότητα, θα έλεγα, καλύτερα- με την οποία ασκείται ο κοινοβουλευτικός έλεγχος.
(Στο σημείο αυτό ο Υφυπουργός Ανάπτυξης και Ανταγωνιστικότητας κ. Αθανάσιος Σκορδάς καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Δείτε, σας παρακαλώ, το κείμενο της ερώτησης που έχει κατατεθεί και συζητάμε σήμερα. Είναι ακριβώς το ίδιο κείμενο. Δεν διαφέρει ούτε κατά ένα «και». Στη βιασύνη, μάλιστα, και την προχειρότητα, δεν άλλαξε ούτε το νούμερο της εκτιμώμενης από την κυρία Βουλευτή ζημιάς των δημοσίων εσόδων. Αναφέρει 292 εκατομμύρια πέρσι τον Απρίλιο, 292 εκατομμύρια και σήμερα.
Εάν, δηλαδή, ήθελα να πάρω στα σοβαρά αυτήν την άποψη, θα έλεγα ότι από τον Απρίλιο του 2013 έως σήμερα, η κυρία Βουλευτής παραδέχεται ότι δεν ζημιώθηκαν τα δημόσια έσοδα ούτε 1 ευρώ.
Θέλετε να μιλήσω για ένα ακόμη στοιχείο προχειρότητας; Αναφέρεται στο κείμενο της ερώτησης -και επαναλαμβάνεται και πέρυσι και φέτος- ότι ωφελούμε πολυεθνικές εταιρείες με την πολιτική μας. Στον «αέρα» το λέτε προφανώς, διότι δεν έχετε μπει καν στον κόπο να διαπιστώσετε ότι στη χώρα πλέον, καμμία πολυεθνική εταιρεία δεν δραστηριοποιείται στον τομέα των καυσίμων. Όμως, φαίνεται ότι τόσο επιφανειακά ασκείτε τον κοινοβουλευτικό έλεγχο και λυπάμαι γι’ αυτό. 
Στο μεταξύ, από την τελευταία ερώτηση της κυρίας Βουλευτού έως σήμερα, στο Υπουργείο Ανάπτυξης έχουν προχωρήσει μία σειρά από παρεμβάσεις για να ολοκληρωθεί και να διευκολυνθεί η εγκατάσταση του συστήματος. Τις αναφέρω επιγραμματικά:
Με το ν. 4177 τροποποιήθηκε ο νόμος του 2009, ως προς την επέκταση των συστημάτων εισροών-εκροών και ηλεκτρονικής μετάδοσης δεδομένων στις ελεύθερες εγκαταστάσεις των εταιρειών εμπορίας πετρελαιοειδών και των διυλιστηρίων, στις εγκαταστάσεις πωλητών πετρελαίου θέρμανσης, στις παντός είδους εγκαταστάσεις υγρών καυσίμων, ιδιόκτητων πρατηρίων του δημοσίου αλλά και του ιδιωτικού τομέα, καθώς και στις εγκαταστάσεις χημικών προϊόντων που αποτελούν υλικά πρόσμιξης στα υγρά καύσιμα. Επιπλέον, θεσπίσαμε την εγκατάσταση των εν λόγω συστημάτων και στις εγκαταστάσεις πωλητών πετρελαίου θέρμανσης. 
Πέραν των όσων ανέφερα ως τώρα, επιλύσαμε το πρόβλημα της χρηματοδότησης για την εγκατάσταση των συστημάτων αυτών. 
Εν μέσω κρίσης, κύριε Πρόεδρε, καλύπτουμε από το Πρόγραμμα Δημοσίων Επενδύσεων, καθώς επί σειρά ετών δεν μπορούσε να καταστεί επιλέξιμη η δαπάνη από το ΕΣΠΑ, το 50% -λίγο κάτω, λίγο πάνω- του κόστους εγκατάστασης των συστημάτων εισροών-εκροών, αποδεικνύοντας μ’ αυτόν τον τρόπο τη βούληση που έχει η Κυβέρνηση για να ολοκληρώσει αυτήν την πρωτοβουλία.
Επιπροσθέτως, μπορώ να πω στο Σώμα ότι μελετάμε αυτό το διάστημα πιθανή πρόσθετη χρηματοδότηση σε πρατήρια που βρίσκονται σε απομακρυσμένες περιοχές ή στην άγονη γραμμή.
Επίσης, έχει ήδη υπογραφεί η απόφαση ένταξης στη χρηματοδότηση των πρώτων εξακοσίων πενήντα επτά δικαιούχων. Εντός των αμέσως επόμενων ημερών εντάσσονται άλλα διακόσια εβδομήντα πρατήρια και με βάση την ενημέρωση που έχω από το Υπουργείο Οικονομικών και την Κοινωνία της Πληροφορίας, οι πληρωμές των δικαιούχων θα ολοκληρωθούν εντός του Μαρτίου.</Speech>
<Speech gate:gateId="51517" majorType="ParlmemberSpeech"><SpeechStart gate:gateId="51383" majorType="ParlmemberSpeechStart"><Parlmember gate:gateId="51064" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51292" majorType="ChairmanSpeechStart"><Chairman gate:gateId="51169" majorType="speaker">Ιωάννης Δριβελέγκας</Chairman>):</SpeechStart></SpeechStart> Μπορείτε να τα πείτε στη δευτερολογία σας τα υπόλοιπα, κύριε Υπουργέ.
ΑΘΑΝΑΣΙΟΣ ΣΚΟΡΔΑΣ (Υφυπουργός Ανάπτυξης και Ανταγωνιστικότητας): Είναι αρκετά και για τη δευτερολογία μου, κύριε Πρόεδρε.
Θα ήθελα να πω μόνο μια κουβέντα. Η εγκατάσταση συστημάτων ελέγχου, υλοποιείται εντός των χρονοδιαγραμμάτων που έχουν τεθεί και καθημερινά αυξάνεται ο αριθμός των πρατηρίων, για τα οποία μπορεί η Γενική Γραμματεία Πληροφοριακών Συστημάτων να έχει πλήρη εικόνα.
Ευχαριστώ.</Speech>
<Speech gate:gateId="51518" majorType="ParlmemberSpeech"><SpeechStart gate:gateId="51384" majorType="ParlmemberSpeechStart"><Parlmember gate:gateId="51065" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51293" majorType="ChairmanSpeechStart"><Chairman gate:gateId="51170" majorType="speaker">Ιωάννης Δριβελέγκας</Chairman>):</SpeechStart></SpeechStart> Κυρία συνάδελφε, έχετε τον λόγο για τρία λεπτά.</Speech>
<Speech gate:gateId="51519" majorType="ParlmemberSpeech"><SpeechStart gate:gateId="51385" majorType="ParlmemberSpeechStart"><Parlmember gate:gateId="51066" majorType="speaker">ΡΑΧΗΛ ΜΑΚΡΗ</Parlmember>:</SpeechStart> Ευχαριστώ, κύριε Πρόεδρε.
Κύριε Υπουργέ, δεν μου απαντήσατε σε κανένα από τα ερωτήματα που σας έθεσα. Ό,τι στοιχεία είχα καταθέσει, είναι βάσει αυτών που εσείς ο ίδιος είχατε διαβιβάσει στη Βουλή σε σχετική ερώτηση κάποιου Βουλευτή. Ήταν 292.000.000 ευρώ και αυτά είναι τα στοιχεία που έχουμε μέχρι σήμερα. Όλα αυτά τα οποία ανέφερα τότε, ισχύουν μέχρι και σήμερα. 
Πράγματι, εσείς οδηγήσατε τον κόσμο ώστε να μην έχει πετρέλαιο θέρμανσης, για να μπορεί να θερμανθεί. Εσείς οδηγήσατε αυτόν τον κόσμο και τα παιδιά να πεθαίνουν από αναθυμιάσεις μαγκαλιών και όχι εμείς. 
Πάντως, σας ευχαριστώ για τις προτάσεις που μου κάνατε σχετικά με τον κοινοβουλευτικό μου έλεγχο. Όμως, σας καλώ να μου καταθέσετε και εσείς τα στοιχεία τα οποία έχετε, για το ότι έχετε εγκαταστήσει πλήρως το σύστημα εισροών- εκροών, γιατί σας υπενθυμίζω ότι όταν ήλθαμε πέρυσι και μου απαντήσατε στην ίδια ερώτηση, μου είχατε πει ότι θα έχει υλοποιηθεί μέχρι σήμερα και δεν έχει υλοποιηθεί. 
Βέβαια, σας διαψεύδουν ότι έχει υλοποιηθεί, όπως λέτε, οι ίδιοι οι πρατηριούχοι. Σας διάβασα και τις δηλώσεις του κ. Ρούσσου, δηλαδή του εκπροσώπου της εταιρείας «REVOIL», που μιλά για εννιακόσια πρατήρια καυσίμων. Βέβαια και η ομοσπονδία σας διαψεύδει, γιατί σας λέει ότι δεν έχετε υλοποιήσει αυτό το σύστημα εγκατάστασης. Γι’ αυτό επανήλθα με την ερώτησή μου, της οποίας το κείμενο είναι διαφορετικό.
Ωστόσο, θα πρέπει να γνωρίζετε ότι το λαθρεμπόριο καυσίμων δεν πραγματοποιείται στα πρατήρια. Πηγή του λαθρεμπορίου καυσίμων αποτελεί το ναυτιλιακό πετρέλαιο, το οποίο είναι αφορολόγητο και πωλείται στη μισή τιμή από το πετρέλαιο που φθάνει στον καταναλωτή μέσω των πρατηρίων. Είναι σαφές, λοιπόν, ότι εάν κάποιος καταφέρει να αποκτήσει αυτό το πετρέλαιο στην τιμή του ναυτιλιακού και το πουλήσει στην αγορά, διπλασιάζει τα κέρδη του και μηδενίζει τα κρατικά έσοδα.
Σύμφωνα με δημοσίευμα του περιοδικού «UNFOLLOW» -τεύχος 14 Φλεβάρη 2013- ξετυλίγεται το κουβάρι της λαθρεμπορίας. Χαρακτηριστικά αναφέρει ότι η πρώτη άμυνα του συστήματος απέναντι στη λαθρεμπορία καυσίμων, είναι ο χρωματισμός του ναυτιλιακού πετρελαίου με μία ειδική ουσία ιχνηθέτη. 
Αυτό το μέτρο, όμως, δεν αρκεί, καθώς οι λαθρέμποροι έχουν βρει τρόπο αποχρωματισμού του πετρελαίου και καταστροφής του ιχνηθέτη. Μάλιστα, από τη στιγμή που οι ίδιοι οι τελωνιακοί παραδέχονται ότι είναι αδύνατο να ελέγχονται τα περίπου πενήντα σλέπια ή μπάριζες, όπως λέγονται τα μικρά δεξαμενόπλοια που ανεφοδιάζουν τα πλοία, μπορεί εύκολα κανείς να καταλάβει ότι οι λαθρέμποροι αντιμετωπίζουν μικρό πρόβλημα. 
Είναι δύσκολος ο έλεγχος, καθώς τα σλέπια αράζουν σε τέτοια σημεία που η πρόσβαση των ελεγκτών από την ξηρά είναι αδύνατη. Ο λόγος είναι απλός. Ακόμα και αν υποθέσουμε ότι ο εκάστοτε υπάλληλος θέλει να ελέγξει, δεν έχει το ελληνικόδ τα απαραίτητα φουσκωτά σκάφη για εφόρμηση και έλεγχο. Όταν τα πλοιάρια ανεφοδιασμού φορτώνουν ναυτιλιακό καύσιμο από τα διυλιστήρια, δηλώνουν ότι οι ποσότητες θα μεταφορτωθούν σε πλοία. Η απάτη γίνεται όταν τα πλοία δεν τροφοδοτούνται με την αναγραφόμενη από τους προμηθευτές ποσότητα και το περίσσευμα επιστρέφει στην αγορά.
Πέραν αυτού, βέβαια, ο κ. Σούρλας, ο πρώην Βουλευτής και Υπουργός, έπειτα από συνάντηση που είχε με τον Ειδικό Γραμματέα του ΣΔΟΕ, τον κ. Στασινόπουλο τον περασμένο Οκτώβριο, αποκάλυψε ότι τα δύο σκάφη δίωξης λαθρεμπορίου που παρελήφθησαν το 2008, για τα οποία δαπανήθηκαν 2.030.000 ευρώ και διαθέτουν σύγχρονα συστήματα εντοπισμού των πλοίων εφοδιασμού μεταφοράς αφορολόγητου καυσίμου ναυτιλίας και κάθε άλλης ύποπτης κίνησης λαθρεμπορίου, παραμένουν ακινητοποιημένα τέσσερα χρόνια.
Ο έτερος άξονας λαθρεμπορίας, γίνεται με τις εικονικές εξαγωγές καυσίμων από την Ελλάδα προς τις γειτονικές χώρες την Αλβανία, τη Βουλγαρία, την Τουρκία και τις χώρες της Πρώην Γιουγκοσλαβικής Δημοκρατίας της Μακεδονίας. Για παράδειγμα, σύμφωνα με τα επίσημα στοιχεία του ΟΗΕ, το 2010 δηλώνεται απροκάλυπτα ότι έχουν εξαχθεί καύσιμα κόστους 55.000.000 ευρώ προς τα Σκόπια, ενώ το κράτος της Πρώην Γιουγκοσλαβικής Δημοκρατίας της Μακεδονίας, δήλωσε ότι δεν εισήγαγε ούτε ένα μπουκαλάκι πετρελαίου από την Ελλάδα. 
Βέβαια, δεν μας κάνουν εντύπωση τα τερτίπια των λαθρεμπόρων. Αυτό το οποίο μας εντυπωσιάζει είναι ότι και εσείς ξέρετε αλλά δεν μας επιδεικνύετε έργα επίλυσης και δεν βλέπουμε να πράττετε κάτι.
Βέβαια, δεν θα θέλαμε, κύριε Υπουργέ, να υιοθετήσουμε την φημολογία της αγοράς, ότι η κωλυσιεργία σας εξυπηρετεί επιχειρηματικά συμφέροντα, που ενδεχομένως να έχουν δεσμούς και με το πρωθυπουργικό περιβάλλον όπως αναφέρουν δημοσιεύματα και όχι εμείς.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κλείνω, κύριε Πρόεδρε. 
Παρ’ όλα αυτά και καθώς το παρελθόν προσδιορίζει και το παρόν και προδιαγράφει το μέλλον, δεν μπορούμε να μην αναρωτηθούμε για την σκοπιμότητα των συγκεκριμένων νομοθετικών ενεργειών των πρώην κυβερνήσεων των κομμάτων που στηρίζουν τη σημερινή συγκυβέρνηση, όπως είναι η υπουργική απόφαση 1940/41/2003 του τότε Υπουργού Οικονομίας, κ. Φωτιάδη, σύμφωνα με την οποία καταργήθηκε το δελτίο παραγγελίας πλοίων και αεροσκαφών, καθώς βέβαια και τις προσπάθειες των κυβερνώντων, να περάσουν μία τροπολογία ντροπής μέσω του κ. Στουρνάρα για τριγωνικές πωλήσεις, που θα οδηγούσε στη φοροδιαφυγή δισεκατομμυρίων ευρώ από πετρελαϊκές εταιρείες.
Έχουμε κάνει επανειλημμένως προτάσεις και εγώ ως τομεάρχης των Ανεξαρτήτων Ελλήνων στον τομέα της Ανάπτυξης για αυτό το θέμα. Ο ελληνικός λαός, απαιτεί ένα σαφές χρονοδιάγραμμα υλοποίησης του βασικού συστήματος πάταξης του λαθρεμπορίου και άμεση υιοθέτηση των μέσων και των διαδικασιών που σας έχουμε κατ’ επανάληψη καταθέσει.
Θέλουμε να πιστεύουμε ότι έχετε τη θέληση να προχωρήσετε σε πραγματικές τομές και όχι να εξαπολύετε ανεφάρμοστα λόγια. Θέλουμε να πιστεύουμε ότι δεν δέχεστε πιέσεις για την προστασία κυκλωμάτων λαθρεμπορίας και περιμένουμε πολύ σύντομα, να ολοκληρωθεί και να εγκατασταθεί επιτέλους το σύστημα εισροών-εκροών σε όλη την αλυσίδα της πώλησης των πετρελαιοειδών.
Ευχαριστώ.
 (Στο σημείο αυτό, η Βουλευτής κ. Ραχήλ Μακρή καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</Speech>
<Speech gate:gateId="51520" majorType="ParlmemberSpeech"><SpeechStart gate:gateId="51386" majorType="ParlmemberSpeechStart"><Parlmember gate:gateId="51067" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51294" majorType="ChairmanSpeechStart"><Chairman gate:gateId="51171" majorType="speaker">Ιωάννης Δριβελέγκας</Chairman>):</SpeechStart></SpeechStart> Το λόγο έχει ο Υφυπουργός Ανάπτυξης και Ανταγωνιστικότητας, κ. Σκορδάς.
ΑΘΑΝΑΣΙΟΣ ΣΚΟΡΔΑΣ (Υφυπουργός Ανάπτυξης και Ανταγωνιστικότητας): Ευχαριστώ, κύριε Πρόεδρε.
Το ποιος ψεύδεται, το λέει η ίδια η Βουλή με τα Πρακτικά της. Θα καταθέσω και τα υπόλοιπα Πρακτικά της περσινής συζήτησης, για να δούμε για τι δεσμεύτηκε ο καθένας και τι ειπώθηκε.
 (Στο σημείο αυτό ο Υφυπουργός Ανάπτυξης και Ανταγωνιστικότητας, κ. Σκορδάς, καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Επαναλαμβάνω, λοιπόν, με την ευκαιρία της ερώτησης σήμερα. Δεν υπάρχει καμμία καθυστέρηση στο χρονοδιάγραμμα υλοποίησης της εγκατάστασης του συστήματος εισροών-εκροών. Από την αρχή ξέρουμε όλοι ότι αυτό το σύστημα θα εγκατασταθεί σε τρεις κύκλους. 
Ο πρώτος κύκλος που ήταν Αττική και Θεσσαλονίκη, έχει ολοκληρωθεί και αυτά είναι τα πρατήρια τα οποία έχουν ήδη ενταχθεί και είναι να λάβουν τη χρηματοδότηση εντός του Μαρτίου. Λήγει στις 27/02 για τις περιφερειακές ενότητες Λάρισας, Αχαΐας, Ηρακλείου, Μαγνησίας και Ιωαννίνων η υποχρέωση εγκατάστασης του συστήματος και μένει για την υπόλοιπη επικράτεια το διάστημα μέχρι τις 27 Αυγούστου του 2014. Αυτά είναι από πέρυσι ειπωμένα και δεν έχει αλλάξει τίποτα.
Παράταση δώσαμε μόνο στην Κεφαλλονιά και την Ιθάκη, λόγω του προβλήματος των σεισμών που έχουν εμφανιστεί. Σε όλα τα υπόλοιπα, δεν έχει δοθεί ούτε μία μέρα παράταση. 
Τις δε τρύπες που είχε το σύστημα, μη προβλέποντας εγκατάσταση του συστήματος σε διάφορες φάσεις της αλυσίδας διακίνησης και διανομής των πετρελαιοειδών από τα διυλιστήρια μέχρι τον τελικό καταναλωτή, τα ρυθμίσαμε με προηγούμενες διατάξεις, όπως είπα και πρωτομιλώντας. Άρα, θα υλοποιηθεί και εκεί η εγκατάσταση του συστήματος.
Τώρα για τα ζητήματα που αφορούν τα βυτιοφόρα ή το ναυτιλιακό με τα σλέπια, επειδή δεν είναι αποκλειστικής αρμοδιότητας του Υπουργείου Ανάπτυξης και χρειάζεται να εκδοθούν μια σειρά από αποφάσεις και προδιαγραφές που γνωρίζουν τα αρμόδια Υπουργεία, θα παρακαλούσα να απευθύνετε την ίδια ερώτηση στους συναδέλφους Υπουργούς και είμαι βέβαιος ότι θα σας απαντήσουν και σε ποια φάση βρίσκεται η προετοιμασία και σε ποια φάση βρίσκεται η υλοποίηση.
Να ξέρετε, όμως, πως σε ό,τι αφορά την εγκατάσταση σχετικού συστήματος στα λεγόμενα σλέπια, είναι διεθνής πρωτοτυπία για την Ελλάδα. Δεν υπάρχουν τέτοια συστήματα. Έχουμε, πράγματι, παράξει τεχνογνωσία παγκοσμίως, με την προσπάθεια που κάνουν οι υπηρεσίες. Γιατί αυτά είναι πλεούμενα, έτσι ή αλλιώς και χρειάζεται να σταθμίσει κανείς πάρα πολλές τεχνικές παραμέτρους, προκείμενου τα συστήματα να είναι αξιόπιστα.
Επίσης, σε ό,τι αφορά το λαθρεμπόριο, σας θυμίζω ότι και η τελευταία υπόθεση και παλαιότερες την περσινή χρονιά, ακριβώς επειδή έχουμε εντατικοποιήσει τους ελέγχους, γίνονται. Και η καταδολίευση των συστημάτων ελέγχεται από τη μετεωρολογία και έλεγχοι με το μυστικό αυτοκίνητο γίνονται πλέον όπως ξέρετε και επιβάλλονται ήδη κυρώσεις από τη λειτουργία του. Θα επιμείνουμε σε αυτό.
Εάν δείτε, όμως, και την τελευταία ακριβώς περίπτωση, θα δείτε ότι δεν ήταν λαθρεμπόριο στα πρατήρια που είχαν να κάνουν με τα συστήματα, γιατί έχουν εγκατασταθεί. Είναι με βυτία και ναυτιλιακό.</Speech>
<Speech gate:gateId="51521" majorType="ParlmemberSpeech"><SpeechStart gate:gateId="51387" majorType="ParlmemberSpeechStart"><Parlmember gate:gateId="51068" majorType="speaker">ΡΑΧΗΛ ΜΑΚΡΗ</Parlmember>:</SpeechStart> Ακριβώς. Γι’ αυτό σας ρώτησα.
ΑΘΑΝΑΣΙΟΣ ΣΚΟΡΔΑΣ (Υφυπουργός Ανάπτυξης και Ανταγωνιστικότητας): Ακριβώς. 
Γι’ αυτό, λοιπόν, σας παρακαλώ και εγώ, κάντε όσες ερωτήσεις θέλετε, αλλά για τα συγκεκριμένα θέματα, στα αρμόδια Υπουργεία.
Ευχαριστώ πολύ.</Speech>
<Speech gate:gateId="51522" majorType="ParlmemberSpeech"><SpeechStart gate:gateId="51388" majorType="ParlmemberSpeechStart"><Parlmember gate:gateId="51069" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51295" majorType="ChairmanSpeechStart"><Chairman gate:gateId="51172" majorType="speaker">Ιωάννης Δριβελέγκας</Chairman>):</SpeechStart></SpeechStart> Και εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα νότια θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα πέντε μαθητές και μαθήτριες και δύο εκπαιδευτικοί από το 1ο Γενικό Λύκειο Αλεξανδρούπολης (A΄ τμήμα). 
Πριν σας καλωσορίσω, να σας εξηγήσω ότι σήμερα παρακολουθείτε κοινοβουλευτικό έλεγχο, δηλαδή συζήτηση των επίκαιρων ερωτήσεων. Σε αυτές δικαίωμα συμμετοχής έχουν οι ερωτώντες Βουλευτές και απαντούν οι αρμόδιοι Υπουργοί. Γι’ αυτό και βλέπετε την Αίθουσα άδεια, γιατί είναι αυτή η διαδικασία. 
Η Βουλή σάς καλωσορίζει.
(Χειροκροτήματα απ’ όλες τις πτέρυγες της Βουλής)
Πρόκειται να συζητήσουμε τρεις επίκαιρες ερωτήσεις με το ίδιο αντικείμενο. Είναι μια από τις σπάνιες περιπτώσεις στα τόσα χρόνια που είμαι εδώ –και είμαι αρκετά- που συζητούνται τρεις ερωτήσεις ταυτόχρονα με το ίδιο θέμα. Αυτό δείχνει το ενδιαφέρον που υπάρχει και μακάρι να υπήρχε από όλα τα κόμματα. Η ερώτηση γίνεται και από τον ΣΥΡΙΖΑ διά του κ. Στρατούλη και από τη Νέα Δημοκρατία διά του Αντιπροέδρου του κ. Μαρκογιαννάκη και από το ΠΑΣΟΚ από εμένα, για ένα θέμα το οποίο προφανώς απασχολεί πάρα πολύ κόσμο. 
Γι’ αυτό καταθέτουμε την ερώτηση, κύριε Υπουργέ, που δείχνει ότι μπορεί τα κόμματα σε σημαντικά θέματα να έχουνε μια ενιαία άποψη. 
Πρόκειται για τη δεύτερη με αριθμό 591/18-2-2014 επίκαιρη ερώτηση πρώτου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς κ. Δημητρίου Στρατούλη προς τoν Υπουργό Εργασίας, Κοινωνικής Ασφάλισης και Πρόνοιας, σχετικά με τις συντάξεις των ανασφάλιστων υπερηλίκων. 
Επίσης, θα συζητηθεί η τρίτη με αριθμό 562/17-2-2014 επίκαιρη ερώτηση πρώτου κύκλου του Ε΄ Αντιπροέδρου της Βουλής και Βουλευτή Χαλκιδικής του Πανελλήνιου Σοσιαλιστικού Κινήματος κ. Ιωάννη Δριβελέγκα προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επανεξέταση των κριτηρίων για τη χορήγηση της προνοιακής σύνταξης του ΟΓΑ.
Τέλος, θα συζητηθεί η πρώτη με αριθμό 579/18-2-2014 επίκαιρη ερώτηση δεύτερου κύκλου του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη συνταξιοδότηση των ανασφάλιστων υπερηλίκων.
Σε όλες αυτές θα γίνει ενιαία συζήτηση. Σύμφωνα με το άρθρο 131 παράγραφος 4 του Κανονισμού της Βουλής, όταν οι επίκαιρες ερωτήσεις αναφέρονται στο ίδιο θέμα, συζητούνται ταυτόχρονα, χωρίς όμως να επηρεάζονται τα δικαιώματα των ομιλητών ως προς τον χρόνο της ομιλίας τους.
Κύριε Στρατούλη, θα μου επιτρέψετε να δώσω το λόγο στον κ. Μαρκογιαννάκη για λόγους καλής λειτουργίας του Προεδρείου και στις δευτερολογίες -επειδή ξέρω ότι έχετε πρόβλημα- θα προηγηθείτε εσείς. 
Κύριε συνάδελφε, έχετε τον λόγο, όπως γνωρίζετε, για δύο λεπτά.</Speech>
<Speech gate:gateId="51523" majorType="ParlmemberSpeech"><SpeechStart gate:gateId="51389" majorType="ParlmemberSpeechStart"><Parlmember gate:gateId="51070" majorType="speaker">ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής):</SpeechStart> Κύριε Πρόεδρε, δεν είναι μόνο ότι είναι ένδειξη ορθής λειτουργίας του Κοινοβουλίου όταν υπάρχουν κενές θέσεις Βουλευτών από διάφορα κόμματα επί σοβαρών κοινωνικών ζητημάτων. Αναδεικνύει επίσης τη βαρύτητα του θέματος, για το οποίο ξεκίνησε η συζήτηση αυτήν τη στιγμή. 
Πραγματικά εγώ δεν μπορώ να το καταλάβω και ελπίζω, κύριε Υπουργέ, ότι θα έχουμε απάντηση στη συνέχεια από εσάς, η οποία θα είναι αυτή που περιμένουμε όλοι και αυτή που περιμένουν αυτοί που μας ακούν. 
Διότι, στη συνέχεια που θα αναφερθώ στην αλληλουχία των νομοθετικών παρεμβάσεων, θα δείτε ότι ο νομοθέτης του παρελθόντος αντιμετώπιζε τα σοβαρά θέματα με μεγαλύτερη ευθύνη και σοβαρότητα από ότι τα αντιμετωπίζουμε εμείς σήμερα. 
Και εξηγούμαι ευθύς αμέσως: Η αρχική διατύπωση του ν. 1296/1982, ο οποίος καθιέρωσε για πρώτη φορά τη χορήγηση  αυτού του βοηθήματος στους ανασφάλιστους ανθρώπους, έχει ως εξής: «Από το λογαριασμό αυτόν χορηγείται κάθε μήνα σύνταξη και υγειονομική περίθαλψη σε Έλληνες υπηκόους και ομογενείς, που μένουν μόνιμα στην Ελλάδα και έχουν συμπληρώσει το εβδομηκοστό έτος της ηλικίας τους, εφόσον δεν παίρνουν αυτοί και οι σύζυγοί τους, στις περιπτώσεις ανδρόγυνων, σύνταξη ή άλλο περιοδικό βοήθημα από οποιαδήποτε πηγή και δεν έχουν εισόδημα, από εργασία κ.λπ.».
Κύριε Πρόεδρε, αυτή ήταν η αρχική διατύπωση του σχεδίου νόμου που είχε κατατεθεί. 
Ο τότε, όμως, Υπουργός Οικονομικών και ο ομόλογός σας, κύριε Υπουργέ, επειδή έγινε συζήτηση και πριν ψηφιστεί το νομοσχέδιο είχαν δει ήδη τις αδικίες που θα δημιουργηθούν, κατέθεσαν τροπολογία με την οποία είπαν τα εξής: «Εφ’ όσον τα πρόσωπα της παραγράφου αυτής παίρνουν τόσο αυτά όσο και σε περίπτωση εγγάμων ο ένας ή και οι δύο σύζυγοι σύνταξη ή άλλο περιοδικό βοήθημα από οποιαδήποτε πηγή ίση ή μικρότερη από το ποσό της σύνταξης που χορηγεί ο ΟΓΑ, έχουν δικαίωμα να επιλέξουν μία μόνο φορά είτε τη σύνταξη που δικαιούνται σύμφωνα με τον παρόντα νόμο είτε τη σύνταξη ή το βοήθημα που λαμβάνουν από οποιαδήποτε άλλη πηγή». Το είδαν αμέσως οι τότε νομοθέτες, ότι δημιουργείται αδικία και έκαναν τροπολογία, κύριε Πρόεδρε, η οποία έγινε δεκτή. Αυτή είναι το δεύτερο εδάφιο της δεύτερης παραγράφου του άρθρου 1 του ν. 1296.
Μάλιστα, η αιτιολογική έκθεση της τροπολογίας λέει τα εξής: «Επειδή υπάρχουν περιπτώσεις υπερηλίκων που παίρνουν ήδη σύνταξη ή βοήθημα, το ποσό των οποίων είναι μικρότερο από τη σύνταξη του ΟΓΑ, κρίνεται σκόπιμο να θεσπιστεί διάταξη, ώστε στις περιπτώσεις αυτές να μπορούν οι δικαιούχοι να κάνουν επιλογή, για να μπορέσουν έτσι να παίρνουν τη μεγαλύτερη σύνταξη». Αυτή είναι η αιτιολογική έκθεση. 
Εν τέλει, όπως διαμορφώθηκε η σχετική διάταξη, ήταν ακόμη ευνοϊκότερη με νομοθετικές παρεμβάσεις του 1984 και του 1997. 
Ήρθαμε, λοιπόν, τώρα εμείς, πριν από ένα χρόνο, κύριε Υπουργέ και τι κάναμε; Επαναφέραμε την αρχική διατύπωση της νομοθετικής παρέμβασης που έγινε το 1982.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αντιπροέδρου της Βουλής)</Speech> 
<Speech gate:gateId="51524" majorType="ParlmemberSpeech"><SpeechStart gate:gateId="51390" majorType="ParlmemberSpeechStart"><Parlmember gate:gateId="51071" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51296" majorType="ChairmanSpeechStart"><Chairman gate:gateId="51173" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε συνάδελφε, εμείς πρέπει να δίνουμε το παράδειγμα.</Speech> 
 <Speech gate:gateId="51525" majorType="ParlmemberSpeech"><SpeechStart gate:gateId="51391" majorType="ParlmemberSpeechStart"><Parlmember gate:gateId="51072" majorType="speaker">ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής):</SpeechStart> Τελειώνω. 
Αυτή, λοιπόν, η ρύθμιση τώρα έχει δημιουργήσει τραγέλαφο, απίστευτες καταστάσεις. Έρχεται άνθρωπος υπερήλικας που είναι ανασφάλιστος και παίρνει 58 ευρώ ως σύνταξη αγωνιστή Εθνικής Αντιστάσεως και χάνει τη σύνταξη του ΟΓΑ. 
Είναι ποτέ δυνατόν αυτή η λογική να επικρατήσει στη σημερινή εποχή που οι άνθρωποι κυριολεκτικά πένονται; Ό,τι περικοπές και αν γίνουν, κύριε Υπουργέ, όσο και αν θελήσουμε να συμμαζέψουμε τα δημόσια οικονομικά, αυτό δεν είναι συμμάζεμα, αυτό είναι κατάφωρη αδικία. Τους λέμε «πεθάνετε από την πείνα!». 
Γι’ αυτό και πιστεύω ότι στην απάντησή σας θα ικανοποιήσετε αυτό το οποίο ζητούν σήμερα τόσες χιλιάδες άνθρωποι, οι οποίοι περιέπεσαν από την πενία εις την εσχάτη κατάσταση πείνας πλέον και εξαθλίωσης.</Speech> 
<Speech gate:gateId="51526" majorType="ParlmemberSpeech"><SpeechStart gate:gateId="51392" majorType="ParlmemberSpeechStart"><Parlmember gate:gateId="51073" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51297" majorType="ChairmanSpeechStart"><Chairman gate:gateId="51174" majorType="speaker">Ιωάννης Δριβελέγκας</Chairman>):</SpeechStart></SpeechStart> Τον λόγο έχει ο συνάδελφος κ. Στρατούλης για δύο λεπτά.</Speech> 
<Speech gate:gateId="51527" majorType="ParlmemberSpeech"><SpeechStart gate:gateId="51393" majorType="ParlmemberSpeechStart"><Parlmember gate:gateId="51074" majorType="speaker">ΔΗΜΗΤΡΙΟΣ ΣΤΡΑΤΟΥΛΗΣ</Parlmember>:</SpeechStart> Κύριε Πρόεδρε, έτσι έχουν τα πράγματα, όπως ανέφερε ο συνάδελφος Βουλευτής πριν. 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Το θέμα είναι ότι ενώ είχαμε ένα νόμο, το ν. 1296/1982, με τον οποίο πραγματικά αντιμετωπίστηκε ένα ανθρωπιστικό πρόβλημα που είχαν οι υπερήλικες που ήταν ανασφάλιστοι και δεν είχαν συμπληρώσει προϋποθέσεις συνταξιοδότησης -το έπαιρναν τότε μετά το εξηκοστό πέμπτο έτος τους και με κάποιες προϋποθέσεις, οι οποίες έδιναν τη δυνατότητα μέχρι το Νοέμβρη του 2012 σε εξήντα δύο χιλιάδες υπερήλικες ανασφάλιστους να παίρνουν τη σύνταξη του ΟΓΑ- ενώ λοιπόν είχαμε αυτό το μέτρο, που ήταν ένα κοινωνικό, ανθρωπιστικό μέτρο, ήρθε το λεγόμενο «τρίτο μνημόνιο» -ας το πούμε, όμως και τυπικά- ο ν. 4093/2012, με τον οποίο μπήκαν πολύ πιο αυστηρές προϋποθέσεις. 
Μπήκε η προϋπόθεση να διαμένουν στην Ελλάδα μια εικοσαετία. Καταλαβαίνετε ότι αυτό δημιούργησε μεγάλα προβλήματα στους παλιννοστούντες ομογενείς, κυρίως από την Αλβανία και από τις χώρες της πρώην Σοβιετικής Ένωσης. Μπήκαν εισοδηματικές προϋποθέσεις, πάνω από τις οποίες δεν θα έπρεπε να βρίσκονται οι ίδιοι υπερήλικες ανασφάλιστοι και οι οικογένειές τους, οι οποίες ήταν πολύ μικρότερες και από το κατώτερο όριο της φτώχειας, όπως αυτό ορίζεται κάθε φορά από την Εθνική Στατιστική Αρχή. Μπήκαν και προϋποθέσεις τέτοιες, ώστε αν έπαιρναν από κάποια άλλη πηγή έστω και 30 ευρώ σύνταξη για αναγνώριση της προσφοράς τους στην Εθνική Αντίσταση ή 50 ευρώ σύνταξη από την Αρμενία, το Αζερμπαϊτζάν ή δεν ξέρω από πού αλλού ή ένα μικρό αναπηρικό επίδομα, τους κοβόταν η σύνταξη.
Αυτό οδηγεί στην απόλυτη φτώχεια, την απόλυτη εξαθλίωση. Από τους εξήντα δύο χιλιάδες ανασφάλιστους υπερήλικες, που έπαιρναν τη σύνταξή του ΟΓΑ, κόπηκαν περίπου οι σαράντα δύο χιλιάδες. Τους κόπηκε και η ιατροφαρμακευτική περίθαλψη. 
Βεβαίως, προβλέφθηκε ότι μέχρι τις 28 Φεβρουαρίου 2014, με κατ’ αποκοπή αποφάσεις, θα είχαν τουλάχιστον την ιατροφαρμακευτική περίθαλψη, αλλά λήγει και αυτό.
Το ερώτημα είναι τι θα κάνει η Κυβέρνηση για να αποκαταστήσει αυτή την πολύ μεγάλη κοινωνική αδικία ώστε να μπορέσουν να ζήσουν αυτοί οι άνθρωποι αξιοπρεπώς τουλάχιστον στα γεράματά τους. Η συντριπτική πλειοψηφία αυτών, κύριε Πρόεδρε και κύριε Υπουργέ, ξέρετε ότι είναι εβδομήντα πέντε με ογδόντα χρονών. Ούτε να ζήσουν μπορούν ούτε να γυρίσουν σε αυτές τις χώρες μπορούν ούτε να εργαστούν.
Ευχαριστώ πολύ, κύριε Πρόεδρε.</Speech>
<Speech gate:gateId="51528" majorType="ParlmemberSpeech"><SpeechStart gate:gateId="51394" majorType="ParlmemberSpeechStart"><Parlmember gate:gateId="51075" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51298" majorType="ChairmanSpeechStart"><Chairman gate:gateId="51175" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Τον λόγο έχει ο Ε΄ Αντιπρόεδρος της Βουλής κ. Δριβελέγκας.</Speech>
<Speech gate:gateId="51529" majorType="ParlmemberSpeech"><SpeechStart gate:gateId="51395" majorType="ParlmemberSpeechStart"><Parlmember gate:gateId="51076" majorType="speaker">ΙΩΑΝΝΗΣ ΔΡΙΒΕΛΕΓΚΑΣ</Parlmember> (Ε΄ Αντιπρόεδρος της Βουλής):</SpeechStart>  Κύριε Υπουργέ, κύριε Πρόεδρε, αναγκαζόμαστε τώρα τρεις κοινοβουλευτικοί άνδρες, οι δύο Αντιπρόεδροι της Βουλής και ο εκπρόσωπος του Συνασπισμού Ριζοσπαστικής Αριστεράς, να κάνουμε ερώτηση και να ασχοληθούμε με ένα θέμα το οποίο είναι αυτονόητο ότι έπρεπε να έχει λυθεί. Και βάζουμε σε μία διαδικασία όλη τη Βουλή, για να πούμε τι; Το πιο απλό. 
Δυστυχώς φαίνεται ότι στη χώρα μας υπάρχει πρόβλημα να λυθεί το αυτονόητο. Είπαν οι κύριοι συνάδελφοι αν είναι δυνατόν να έχεις την προνοιακή σύνταξη των 340 ευρώ, λες και είναι κανένα τεράστιο ποσό, και να παίρνεις από οποιαδήποτε άλλη πηγή, όπως ανέφεραν ο κ. Στρατούλης και ο κ. Μαρκογιαννάκης, τα 58 ευρώ. Κι εγώ ξέρω ότι παίρνει κάποιος από τη Γερμανία ένα βοήθημα 40 ευρώ, και –προσέξτε το ακόμη χειρότερο- θέλει να το αποποιηθεί και δεν του το επιτρέπετε για να πάρει την προνοιακή σύνταξη, χώρια όλα τα άλλα προβλήματα που δημιουργούνται σε σχέση με την ασφάλιση.</Speech>
<Speech gate:gateId="51530" majorType="ParlmemberSpeech"><SpeechStart gate:gateId="51396" majorType="ParlmemberSpeechStart"><Parlmember gate:gateId="51077" majorType="speaker">ΔΗΜΗΤΡΙΟΣ ΣΤΡΑΤΟΥΛΗΣ</Parlmember>:</SpeechStart> Έτσι είναι.</Speech>
<Speech gate:gateId="51531" majorType="ParlmemberSpeech"><SpeechStart gate:gateId="51397" majorType="ParlmemberSpeechStart"><Parlmember gate:gateId="51078" majorType="speaker">ΙΩΑΝΝΗΣ ΔΡΙΒΕΛΕΓΚΑΣ</Parlmember> (Ε΄ Αντιπρόεδρος της Βουλής):</SpeechStart> Και έχουμε ένα ηθικό χρέος απέναντι σε ανθρώπους που, εν πάση περιπτώσει, είναι προς το τέλος τους βίου τους. Είναι κρίμα και άδικο αυτή η οριζόντια εφαρμογή να πλήττει κυρίως αυτούς τους ανθρώπους. Αποτελεί έναν λόγο παραπάνω. 
Και να επικαλεστώ, κύριε Υπουργέ, και τον Πρόεδρο και τον Αντιπρόεδρο της Κυβέρνησης που και οι ίδιοι είπαν ότι αυτό είναι άδικο και παράλογο. Δεν φτάνει να το λέμε.
 Εσείς είστε ο αρμόδιος Υπουργός της Κυβέρνησης. Το λέω λίγο σκληρά γιατί ξέρω την ευαισθησία σας και επειδή σας παρακολουθώ κι εγώ και ο κ. Στρατούλης που σας ελέγχει ξέρω ότι κάνετε τα αδύνατα δυνατά και έχετε δείξει περισσή ευαισθησία πάνω σε αυτά τα θέματα. Εγώ δεν περιμένω την απάντηση που λέει ο κ. Στρατούλης. Εγώ περιμένω τη θετική απάντηση που πρέπει να μας δώσετε σε αυτό το θέμα.
Ευχαριστώ πολύ.</Speech>
<Speech gate:gateId="51532" majorType="ParlmemberSpeech"><SpeechStart gate:gateId="51398" majorType="ParlmemberSpeechStart"><Parlmember gate:gateId="51079" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51299" majorType="ChairmanSpeechStart"><Chairman gate:gateId="51176" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Τον λόγο έχει ο κύριος Υπουργός για εννέα λεπτά. Εφόσον το επιθυμείτε θα εξαντλήσετε τον χρόνο.</Speech>
<Speech gate:gateId="51533" majorType="ParlmemberSpeech"><SpeechStart gate:gateId="51399" majorType="ParlmemberSpeechStart"><Parlmember gate:gateId="51080" majorType="speaker">ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember> (Υφυπουργός Εργασίας, Κοινωνικής Ασφάλισης και Πρόνοιας):</SpeechStart> Ευχαριστώ, κύριε Πρόεδρε.
Είναι πράγματι ένα μεγάλο θέμα, όπως εξελίχθηκε, παρότι αυτονόητο όπως το χαρακτήρισε ο κ. Δριβελέγκας. Και βέβαια είναι τιμή να κατατίθεται μία ερώτηση από δύο Αντιπροέδρους της Βουλής και βεβαίως από τον σκιώδη υπουργό της Αξιωματικής Αντιπολίτευσης.
Θα πρέπει να πούμε, όμως, ότι αυτό το θέμα το οποίο ήρθε μέσα σε ένα σύνολο άλλων θεμάτων και νομοθετήθηκε δυστυχώς με την οριζόντια εφαρμογή η οποία υπήρξε ή την οριζόντια πρόβλεψη, αν θέλετε, έβγαλε εκτός προνοιακής σύνταξης πάρα πολύ μεγάλο αριθμό ανθρώπων, οι οποίοι στην πραγματικότητα δεν διαθέτουν τα οικονομικά μέσα για να επιβιώσουν, έστω στο ελάχιστο επίπεδο που είχε θεσμοθετήσει η προνοιακή σύνταξη. 
Τέθηκε ήδη το πρόβλημα στη βάση του. Ποιο είναι το πρόβλημα; Κατ’ αρχάς, ο χρόνος των είκοσι χρόνων ως προϋπόθεση παραμονής. Το δεύτερο που τέθηκε είναι ότι προβλέπει ότι, αν λαμβάνεις σύνταξη ή από το εσωτερικό ή από το εξωτερικό, ανεξαρτήτως ύψους, τότε κόβεται όλη.
Δεν υπήρχε η αντίστοιχη πρόβλεψη, όπως αναφέρατε, κύριε Μαρκογιαννάκη, το 1984 που τροποποιήθηκε και που έδινε το δικαίωμα της επιλογής.
Το τρίτο είναι ότι έχει την αντικειμενική δαπάνη μέσα στο οικονομικό στοιχείο, στο εισόδημα.
Η Κυβέρνηση, λοιπόν, παίρνοντας τα μηνύματα, αλλά και τα στοιχεία από νωρίς είχε δώσει οδηγία στον ΟΓΑ να επεξεργαστεί τα αποτελέσματα της εφαρμογής αυτής της διάταξης. Από τα στοιχεία φαίνεται ότι δεν υπάρχει το στοιχείο της δικαιοσύνης σε σχέση με αυτούς οι οποίοι κόπηκαν. Μπορεί, πράγματι, κάποιοι στην πορεία να απέκτησαν εισοδήματα και σε ορισμένες περιπτώσεις ακόμα και σοβαρά. Όμως, η μεγάλη πλειοψηφία δεν έχει αυτό το στοιχείο.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Έτσι, λοιπόν, μετά την επεξεργασία και την ανάλυση αυτών των στοιχείων, είναι όχι απλά στην πρόθεση αλλά στην απόφαση της Κυβέρνησης στο άμεσο προσεχές διάστημα να υπάρξει αντιμετώπιση αυτού του προβλήματος, να δικαιωθούν αυτοί οι άνθρωποι οι οποίοι, χωρίς να έχουν τις πραγματικές προϋποθέσεις του εισοδήματος και για τυπικούς λόγους, εξαιρούνται.
Αυτό -επειδή, κύριε Δριβελέγκα, ζητήσατε δέσμευση- είναι δέσμευση. Δεν μπορώ να πω συγκεκριμένο χρόνο, γιατί προφανώς χρειάζεται και η νομοθετική ρύθμιση του θέματος. Όμως, αυτό θα γίνει το άμεσο προσεχές διάστημα, προκειμένου με τη διόρθωση των τριών στοιχείων τα οποία προανέφερα να έχουμε δικαιοσύνη ως προς την αντιμετώπιση του θέματος.
Σας ευχαριστώ, κύριε Πρόεδρε.</Speech>
<Speech gate:gateId="51534" majorType="ParlmemberSpeech"><SpeechStart gate:gateId="51400" majorType="ParlmemberSpeechStart"><Parlmember gate:gateId="51081" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51300" majorType="ChairmanSpeechStart"><Chairman gate:gateId="51177" majorType="speaker">Ιωάννης Δριβελέγκας</Chairman>):</SpeechStart></SpeechStart> Τον λόγο έχει ο συνάδελφος κ. Στρατούλης.
Κύριε Μαρκογιαννάκη, έχουμε συνεννοηθεί ως προς αυτό, γιατί έχει ένα θέμα, μια επείγουσα δουλειά μετά ο κύριος συνάδελφος.</Speech>
<Speech gate:gateId="51535" majorType="ParlmemberSpeech"><SpeechStart gate:gateId="51401" majorType="ParlmemberSpeechStart"><Parlmember gate:gateId="51082" majorType="speaker">ΔΗΜΗΤΡΙΟΣ ΣΤΡΑΤΟΥΛΗΣ</Parlmember>:</SpeechStart> Ευχαριστώ πολύ, κύριε Πρόεδρε και κύριε Μαρκογιαννάκη για τη διευκόλυνση.
Περιμένουμε, κύριε Υπουργέ, στη δευτερολογία σας -νομίζω και οι δύο Αντιπρόεδροι της Βουλής- συγκεκριμένο χρονοδιάγραμμα -δηλαδή, να μας πείτε μέχρι τέλους Φλεβάρη, πρώτο δεκαήμερο του Μάρτη;- που θα φέρετε την όποια νομοθετική ρύθμιση στη Βουλή. Βεβαίως, πρέπει να περιλαμβάνονται αυτά τα στοιχεία που είπατε και η μείωση του χρόνου παραμονής των είκοσι ετών, που ήταν απαγορευτικός και η αφαίρεση ως κριτηρίου του τεκμαρτού εισοδήματος, το οποίο μπήκε. Τεκμαρτό εισόδημα σημαίνει ότι, αν έχει κάποιος ένα σπιτάκι ή ένα αυτοκίνητο, έστω και παλιό, που είναι μεγάλης ηλικίας, δεν θα μπορεί να πάρει αυτή τη σύνταξη. Επίσης, θα πρέπει να λύνει και το θέμα του εάν παίρνουν ένα μικρό ποσό από κάποια άλλη πηγή και είναι μικρό αυτό το άλλο εισόδημα που έχουν. Τα παραδείγματα που πριν αναφέραμε νομίζω ότι είναι χαρακτηριστικά.
Να ληφθεί και αυτό υπ’ όψιν, γιατί εκτός απ’ αυτό το ακραίο φαινόμενο που είπατε, κύριε Πρόεδρε, με τη σύνταξη από τη Γερμανία, εγώ έχω και άλλα ακραία φαινόμενα, όπου έπαιρναν κάποια μικρά προνοιακά επιδόματα, επειδή ήταν ανάπηροι αυτοί οι ανασφάλιστοι υπερήλικες και ζητούν να παραιτηθούν των προνοιακών επιδομάτων για να μπορούν να παίρνουν 360 ευρώ, που ήταν η σύνταξη του ΟΓΑ.
Έχετε στα χέρια σας, απ’ ό,τι γνωρίζω -και το είπατε και εσείς- την εισήγηση του Διοικητή του ΟΓΑ κ. Βεργίνη, που λέει ότι είναι ζήτημα κοινωνικής δικαιοσύνης, άρα, μπορείτε να το λύσετε. Έχετε, επίσης, τα οικονομικά στοιχεία του ΟΓΑ για το 2013, που λέει ότι ο ισολογισμός του είναι πλεονασματικός, ότι κλείνει πλεονασματικά για τον ΟΓΑ και ότι μία από τις αιτίες ήταν ότι περικόπηκαν αυτές οι πενιχρές συντάξεις των σαράντα δύο χιλιάδων ανασφάλιστων υπερηλίκων.
Το μόνο που ζητάμε στη δευτερολογία σας είναι να μας πείτε κάποιο συγκεκριμένο χρονοδιάγραμμα που θα φέρετε τη ρύθμιση και προφανώς, όλες οι πολιτικές δυνάμεις τότε με βάση και τη ρύθμιση που θα έρθει, θα την κρίνουμε.
Ευχαριστώ πολύ, κύριε Πρόεδρε.</Speech>
<Speech gate:gateId="51536" majorType="ParlmemberSpeech"><SpeechStart gate:gateId="51402" majorType="ParlmemberSpeechStart"><Parlmember gate:gateId="51083" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51301" majorType="ChairmanSpeechStart"><Chairman gate:gateId="51178" majorType="speaker">Ιωάννης Δριβελέγκας</Chairman>):</SpeechStart></SpeechStart> Και εμείς ευχαριστούμε τον κ. Στρατούλη.
Κύριε συνάδελφε, κύριε Μαρκογιαννάκη, έχετε τον λόγο για τρία λεπτά.</Speech>
<Speech gate:gateId="51537" majorType="ParlmemberSpeech"><SpeechStart gate:gateId="51403" majorType="ParlmemberSpeechStart"><Parlmember gate:gateId="51084" majorType="speaker">ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής):</SpeechStart> Κύριε Πρόεδρε, εγώ ομολογώ ότι με ικανοποίησε η απάντηση του κυρίου Υπουργού. Βλέπω ότι η Κυβέρνησις παίρνει τα μηνύματα και δεν έχω καμμία αμφιβολία ότι το θέμα θα τακτοποιηθεί και έτσι οι αδικίες οι οποίες έχουν προκύψει εσχάτως θα απαλειφθούν.
Λίγο βέβαια με ανησυχεί, κύριε Υπουργέ, η ρήσις «στο άμεσο προσεχές διάστημα», διότι αυτό είναι σαν κάτι που τεντώνει και πιέζεται ανάλογα με το πώς θέλει κάποιος. 
Θα έλεγα, λοιπόν, ότι μια που έχουμε και το πρωτογενές πλεόνασμα και μια που ο Απρίλιος είναι ο μήνας που θα ξεκαθαριστεί το ύψος του πρωτογενούς πλεονάσματος, θα μπορούσαμε να θέσουμε απώτατο όριο νομοθετικής παρέμβασης, που προφανώς είναι αναγκαία διότι χωρίς νομοθετική τακτοποίηση δεν μπορεί να γίνει τίποτα, να θέσουμε το απώτατο χρονικό σημείο κατά το οποίο εσείς, το Υπουργείο σας, πρέπει να αναλάβετε τη νομοθετική πρωτοβουλία και να φέρετε τη σχετική διάταξη ως τροπολογία ή ως άρθρο.</Speech> 
<Speech gate:gateId="51538" majorType="ParlmemberSpeech"><SpeechStart gate:gateId="51404" majorType="ParlmemberSpeechStart"><Parlmember gate:gateId="51085" majorType="speaker">ΔΗΜΗΤΡΙΟΣ ΣΤΡΑΤΟΥΛΗΣ</Parlmember>:</SpeechStart> Κύριε Πρόεδρε, επειδή το ξέρω, σας λέω ότι είναι έτοιμο το Υπουργείο, μπορεί και μέχρι την Παρασκευή. Γνωρίζω ότι είναι έτοιμο. Μην τους βάζετε πολύ χρόνο.</Speech>
<Speech gate:gateId="51539" majorType="ParlmemberSpeech"><SpeechStart gate:gateId="51405" majorType="ParlmemberSpeechStart"><Parlmember gate:gateId="51086" majorType="speaker">ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής):</SpeechStart> Κοιτάξτε, το απώτατο είπα. Γιατί εμένα το άμεσο και προσεχές με ανησυχεί πάρα πολύ, κύριε συνάδελφε, διότι προσεχές μπορεί να είναι και μετά από κάποιους μήνες, κάποια χρόνια και το άμεσο δεν ξέρω κι εγώ πώς μπορεί να ερμηνευτεί αυτό. Γι’ αυτό πρέπει να βάλουμε ένα έσχατο σημείο. Εγώ θεωρώ ότι προ του Πάσχα θα πρέπει να έχει λυθεί το ζήτημα.
Ευχαριστώ, κύριε Υπουργέ, για την τοποθέτηση. Πολύ χρήσιμη ήταν και η δική μας παρέμβαση. Πολύ χρήσιμη πιστεύω πως ήταν και η παρέμβαση των όσων μας πίεσαν, διότι η αλήθεια είναι ότι δεχθήκαμε ουκ ολίγα ερεθίσματα, τόσο παλιννοστούντων ομογενών οι οποίοι βρίσκονται στην πατρίδα τους όσο και γηγενών ανθρώπων οι οποίοι έχουν γεννηθεί εδώ, έχουν μεγαλώσει εδώ και είχαν την ατυχία να είναι ανασφάλιστοι στη ζωή τους και να έχουν μόνο αυτό το μικρό βοήθημα.
Ελπίζουμε, λοιπόν, ότι γρήγορα αυτή η αδικία θα αποκατασταθεί.</Speech> 
<Speech gate:gateId="51540" majorType="ParlmemberSpeech"><SpeechStart gate:gateId="51406" majorType="ParlmemberSpeechStart"><Parlmember gate:gateId="51087" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51302" majorType="ChairmanSpeechStart"><Chairman gate:gateId="51179" majorType="speaker">Ιωάννης Δριβελέγκας</Chairman>):</SpeechStart></SpeechStart> Δώστε μας ένα λεπτό μέχρι να με αντικαταστήσει ο κύριος συνάδελφος.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )</Speech>
<Speech gate:gateId="51541" majorType="ParlmemberSpeech"><SpeechStart gate:gateId="51407" majorType="ParlmemberSpeechStart"><Parlmember gate:gateId="51088" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51303" majorType="ChairmanSpeechStart"><Chairman gate:gateId="51180" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Τον λόγο έχει ο Ε΄ Αντιπρόεδρος της Βουλής κ. Δριβελέγκας για τρία λεπτά</Speech>
 <Speech gate:gateId="51542" majorType="ParlmemberSpeech"><SpeechStart gate:gateId="51408" majorType="ParlmemberSpeechStart"><Parlmember gate:gateId="51089" majorType="speaker">ΙΩΑΝΝΗΣ ΔΡΙΒΕΛΕΓΚΑΣ</Parlmember> (Ε’ Αντιπρόεδρος της Βουλής):</SpeechStart> Ευχαριστώ, κύριε Πρόεδρε.
Κύριε Υπουργέ, το είπα και κατά την ανάγνωση των ερωτήσεων, πρώτη φορά από ό,τι με ενημερώνουν οι υπηρεσίες, κατατέθηκε ερώτηση που συζητείται ταυτόχρονα, με το ίδιο αντικείμενο, τριών συναδέλφων που απηχούν, όπως είπα, την πλειοψηφία των κομμάτων που εκπροσωπούν τον ελληνικό λαό. Αυτό δείχνει ότι σε ορισμένα θέματα, τουλάχιστον στα θέματα τα προνοιακά, τα κοινωνικά κ.λ.π., υπάρχει γόνιμο έδαφος να συνεννοηθούμε. Αυτό πρέπει να το εκτιμήσετε όχι μόνο εσείς προσωπικά, που το κάνετε γιατί σας είπα και πριν ότι σας παρακολουθώ αλλά και η Κυβέρνηση, για την αναγκαιότητα της επίλυσης αυτού του θέματος. 
Δεν θα αναφερθώ στα όσα είπαν οι κύριοι συνάδελφοι, ο κ. Στρατούλης και ο κ. Μαρκογιαννάκης, για τους παλιννοστούντες που στην περιοχή μας έχουμε πάρα πολλούς. Οι άνθρωποι βρέθηκαν, να το πω λαϊκά, ξεκρέμαστοι από τη μια στιγμή στην άλλη, να μην έχουν ούτε καν αυτό το πενιχρό εισόδημα. 
Σας είπα ότι πέρα από οποιοδήποτε δημοσιονομικό κόστος, που νομίζω δεν είναι και αξιόλογο, οι περισσότεροι από αυτούς είναι προς το τέλος του βίου τους. Πρέπει, τουλάχιστον, αυτούς τους ανθρώπους να μην τους πετάξουμε στην άκρη της κοινωνίας. Είναι κυρίως ηθικό και αξιακό θέμα για την πολιτεία γενικότερα.
Όπως σωστά είπε ο κ. Μαρκογιαννάκης, έχουμε καθημερινά διαμαρτυρίες, οχλήσεις και, δυστυχώς, ικεσίες από πολύ κόσμο που μας λένε: «Γιατί δεν καταλαβαίνουν το αυτονόητο, το απλό, το λογικό;». Εν πάση περιπτώσει, δεν καταχρώμαι το χρόνο, δεν χρειάζεται άλλωστε το έχουμε πει όλοι. 
Κι εγώ, κύριε Υπουργέ, θα περιμένω, εφόσον θεωρείτε και εσείς ο ίδιος ότι είναι λογικό, ότι είναι αυτονόητο πως όλα τα κόμματα ενδιαφερόμαστε. Πρέπει άμεσα, με την έννοια του χθες, εντός των ημερών να καταθέσετε τη νομοθετική σας πρωτοβουλία. Στο κάτω-κάτω εδώ είναι η Βουλή να αποφασίσει.
Διότι αν δεν το κάνετε, εγώ θα κάνω και μία τελευταία πρόταση και προς το ΣΥΡΙΖΑ, κύριε Πρόεδρε, να καταθέσουμε από κοινού εμείς οι τρεις συγκεκριμένη τροπολογία στο πνεύμα που μιλήσαμε, για να λυθεί το θέμα. Και αυτό δεν θα το κάνω εκβιαστικά, γιατί ξέρω ότι η Κυβέρνηση έχει πολλά προβλήματα. Το κάνω σαν μέσο πίεσης για να λυθεί άμεσα το θέμα. 
Ευχαριστώ πολύ.</Speech> 
<Speech gate:gateId="51543" majorType="ParlmemberSpeech"><SpeechStart gate:gateId="51409" majorType="ParlmemberSpeechStart"><Parlmember gate:gateId="51090" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51304" majorType="ChairmanSpeechStart"><Chairman gate:gateId="51181" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Το λόγο έχει ο κύριος Υπουργός για τρία λεπτά.</Speech> 
<Speech gate:gateId="51544" majorType="ParlmemberSpeech"><SpeechStart gate:gateId="51410" majorType="ParlmemberSpeechStart"><Parlmember gate:gateId="51091" majorType="speaker">ΙΩΑΝΝΗΣ ΔΡΙΒΕΛΕΓΚΑΣ</Parlmember> (Ε΄ Αντιπρόεδρος της Βουλής):</SpeechStart> Για εννέα λεπτά, κύριε Πρόεδρε.</Speech> 
<Speech gate:gateId="51545" majorType="ParlmemberSpeech"><SpeechStart gate:gateId="51411" majorType="ParlmemberSpeechStart"><Parlmember gate:gateId="51092" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51305" majorType="ChairmanSpeechStart"><Chairman gate:gateId="51182" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Φτάνουν τα τρία λεπτά. Είπε το εντάξει. Άρα, δεν χρειάζονται τα παραπάνω λεπτά.</Speech> 
<Speech gate:gateId="51546" majorType="ParlmemberSpeech"><SpeechStart gate:gateId="51412" majorType="ParlmemberSpeechStart"><Parlmember gate:gateId="51093" majorType="speaker">ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember> (Υφυπουργός Εργασίας, Κοινωνικής Ασφάλισης και Πρόνοιας):</SpeechStart> Ευχαριστώ πολύ, κύριε Πρόεδρε. 
Θα ήθελα να πω μια κουβέντα για τη σύγκλιση των απόψεων για το συγκεκριμένο θέμα. Το φάσμα που θα μπορούσε να οδηγήσει σε συνεννόηση τα περισσότερα κόμματα της Βουλής είναι πάρα  πολύ  μεγάλο. Δεν πρόκειται μόνο για επιμέρους θέματα, κύριε Δριβελέγκα. Και αν δεν υπάρξει αυτή η συνεννόηση στο ευρύτερο φάσμα, δεν θα υπάρχει η δυνατότητα να ικανοποιηθούν τα επιμέρους.
Αυτό το λέω, γιατί δεν πρέπει να βλέπουμε μόνο συγκεκριμένα σημεία –πολύ σωστά το κάνουμε σήμερα- αλλά θα πρέπει να δούμε και ένα ευρύτερο πλαίσιο μίνιμουμ συνεννόησης των πολιτικών δυνάμεων. Και αυτό έχει να κάνει με τη σύντομη έξοδο της χώρας από την κρίση, με την άμβλυνση των προβλημάτων που υπάρχουν στην κοινωνία και με την ανακούφιση της κοινωνίας και πιστεύω ότι αυτή είναι μια πολύ καλή αρχή. Έχουν υπάρξει και άλλες συγκλίσεις βεβαίως στο προηγούμενο διάστημα, αλλά νομίζω ότι αν αυτές είναι μεμονωμένες, δεν θα οδηγήσουν πουθενά. 
Όσον αφορά στο συγκεκριμένο θέμα, είναι όπως ακριβώς τα είπατε. Βεβαίως η διόρθωση που θα έρθει στα τρία βασικά κριτήρια, στα οποία αναφέρθηκα εγώ, αλλά και εσείς, δεν σημαίνει ότι θα επαναφέρει για όλους τη σύνταξη, γιατί πιθανόν μέσα στον επανέλεγχο που έγινε, να υπάρχουν –και υπάρχουν- κάποιοι οι οποίοι απέκτησαν εισόδημα για διάφορους λόγους. Υπάρχουν κάποιοι οι οποίοι έφυγαν από τη χώρα. Επομένως, υπάρχουν κάποιες αλλαγές στις καταστάσεις. Δεν θα διορθωθούν όλες αυτές. Όμως, θα διορθωθούν για όσους διαμένουν και συνεχίζουν να διαμένουν στη χώρα με τη νέα προϋπόθεση των ετών και για όσους δεν έχουν παρά μόνο μικρές συντάξεις, όπως είναι η τιμητική σύνταξη της Εθνικής Αντίστασης. Και εκεί, θα έλεγα, και ανάλογα και με τη λύση ότι δεν πρέπει να τους βάλουμε να επιλέξουν. Είναι πολύ δύσκολο και δεν είναι και σωστό, δεν είναι ηθικό να πούμε σε έναν αγωνιστή της Εθνικής Αντίστασης, να διαλέξει να πάρει την προνοιακή σύνταξη των 360 ευρώ ή τα 58 ευρώ της Εθνικής Αντίστασης. Θεωρώ ότι θα βρεθούν σε δίλημμα. Προτείνουμε, λοιπόν, πιθανόν τον συμψηφισμό.</Speech> 
<Speech gate:gateId="51547" majorType="ParlmemberSpeech"><SpeechStart gate:gateId="51413" majorType="ParlmemberSpeechStart"><Parlmember gate:gateId="51094" majorType="speaker">ΙΩΑΝΝΗΣ ΔΡΙΒΕΛΕΓΚΑΣ</Parlmember> (Ε΄ Αντιπρόεδρος της Βουλής):</SpeechStart> Ακόμη καλύτερα!</Speech>
<Speech gate:gateId="51548" majorType="ParlmemberSpeech"><SpeechStart gate:gateId="51414" majorType="ParlmemberSpeechStart"><Parlmember gate:gateId="51095" majorType="speaker">ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember> (Υφυπουργός Εργασίας, Κοινωνικής Ασφάλισης και Πρόνοιας):</SpeechStart> Είναι ζήτημα πάρα πολύ σημαντικό και ηθικό για τον καθένα που έχει πάρει μία τιμητική σύνταξη της Εθνικής Αντίστασης, αλλά και οποιαδήποτε άλλη σύνταξη στη Γερμανία ή σε άλλη χώρα που δίνει ποσοστό σύνταξης, ανάλογα με το χρόνο που εργάστηκες. Τα 50 ή τα 40 ευρώ είναι και αυτά προϊόν εργασίας. Άρα, υπάρχουν τρόποι. Θα δούμε πώς θα είναι η τελική διαμόρφωση. Δεν μπορώ να πω σήμερα. Ωστόσο, υπάρχουν τρόποι, ούτως ώστε να μη βάλουμε σε δίλημμα κανέναν. 
Και έρχομαι τώρα σε αυτό που είπε ο κ. Μαρκογιαννάκης σε σχέση με το χρόνο. Θα απαντήσω έμμεσα, γιατί τέθηκε και το θέμα της ιατροφαρμακευτικής περίθαλψης. Δεν θα μείνει κανείς χωρίς ιατροφαρμακευτική περίθαλψη και θα καλυφθεί και ο Μάρτιος. Αν χρειαστεί, μέχρι την οριστική λύση, μπορεί να επεκταθεί για άλλον έναν μήνα. 
Ευχαριστώ πολύ, κύριε Πρόεδρε.</Speech>
<Speech gate:gateId="51549" majorType="ParlmemberSpeech"><SpeechStart gate:gateId="51415" majorType="ParlmemberSpeechStart"><Parlmember gate:gateId="51096" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51306" majorType="ChairmanSpeechStart"><Chairman gate:gateId="51183" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Θα συζητηθεί τώρα η πέμπτη με αριθμό 597/18-2-2014 επίκαιρη ερώτηση πρώτου κύκλου του Βουλευτή Β΄ Θεσσαλονίκης του Λαϊκού Συνδέσμου – Χρυσή Αυγή κ. Πολύβιου Ζησιμόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις αντιδράσεις των κατοίκων και των αγροτών του Νομού Καβάλας για τα έργα κατασκευής του αγωγού ΤΑΡ.
Στην επίκαιρη ερώτηση του κυρίου συναδέλφου θα απαντήσει ο Υφυπουργός Περιβάλλοντος Ενέργειας και Κλιματικής Αλλαγής κ. Ασημάκης Παπαγεωργίου. 
Κύριε Ζησιμόπουλε, έχετε τον λόγο για δύο λεπτά.</Speech>
<Speech gate:gateId="51550" majorType="ParlmemberSpeech"><SpeechStart gate:gateId="51416" majorType="ParlmemberSpeechStart"><Parlmember gate:gateId="51097" majorType="speaker">ΠΟΛΥΒΙΟΣ ΖΗΣΙΜΟΠΟΥΛΟΣ</Parlmember>:</SpeechStart> Ευχαριστώ, κύριε Πρόεδρε.
Κύριε Υπουργέ, οι κάτοικοι και οι αγρότες του Νομού Καβάλας διαμαρτύρονται για τα έργα κατασκευής του ΤΑΡ, που θα περάσει από τις περιοχές τους. Οι κάτοικοι και οι αγρότες ζητούν αλλαγή των σχεδίων διέλευσης του αγωγού από την πεδιάδα των Τεναγών, με το επιχείρημα ότι πρόκειται για καλλιεργήσιμη έκταση, καθώς και ότι το υπέδαφος εμπεριέχει μεγάλες ποσότητες τύρφης, επομένως υπάρχει σοβαρός κίνδυνος αυτανάφλεξης.
Τα Τενάγη είναι ο μεγαλύτερος τυρφώνας της χώρας και ένας από τους μεγαλύτερους στην Ευρώπη, γεγονός που καθιστά εξαιρετικά εύφορη την περιοχή. Πέρα από την καταστροφή μεγάλων αγροτικών εκτάσεων, στα Τενάγη παρατηρείται έντονα το φαινόμενο της συνίζησης. Πρόκειται για φαινόμενο καταβύθισης του εδάφους, το οποίο πολλές φορές στο παρελθόν δημιούργησε προβλήματα στην κατασκευή μεγάλων έργων.
Ως αντιπρόταση των φορέων του Νομού Καβάλας προς την κοινοπραξία που θα κατασκευάσει τον ΤΑΡ φαίνεται να είναι η όδευση του αγωγού παράλληλα στον υπάρχοντα αγωγό φυσικού αερίου της ΔΕΣΦΑ, ο οποίος διέρχεται κυρίως από ορεινές περιοχές. Θα πρέπει, επίσης, να ληφθεί σοβαρά υπόψη ότι η μείωση της καλλιεργούμενης έκτασης στερεί το δικαίωμα από τις επόμενες γενιές του νομού, που σήμερα μαστίζεται από τα υψηλά ποσοστά της ανεργίας, να ασχοληθούν με τα αγροτικό επάγγελμα. 
Ερωτώ, κύριε Υπουργέ: Έχετε λάβει υπόψη σας ότι από την περιοχή που περνάει ο αγωγός ΤΑΡ, τα Τενάγη είναι ο μεγαλύτερος τυρφώνας και παρατηρείται έντονο το φαινόμενο της συνίζησης, όπως προαναφέραμε, το οποίο πολλές φορές στο παρελθόν δημιούργησε προβλήματα στην κατασκευή μεγάλων έργων; 
Έχει ληφθεί, επίσης, υπ’ όψιν ότι η μείωση της καλλιεργούμενης έκτασης στερεί το δικαίωμα από τις επόμενες γενιές του νομού, που σήμερα μαστίζεται από τα υψηλά ποσοστά της ανεργίας, να ασχοληθούν με το αγροτικό επάγγελμα; 
Θα εξεταστεί η πρόταση των τοπικών φορέων να γίνει η όδευση του αγωγού παράλληλα με τον υπάρχοντα αγωγό φυσικού αερίου της ΔΕΣΦΑ, ο οποίος διέρχεται κυρίως από ορεινές περιοχές; 
Σας ευχαριστώ.</Speech>
<Speech gate:gateId="51551" majorType="ParlmemberSpeech"><SpeechStart gate:gateId="51417" majorType="ParlmemberSpeechStart"><Parlmember gate:gateId="51098" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51307" majorType="ChairmanSpeechStart"><Chairman gate:gateId="51184" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Ορίστε, κύριε Υπουργέ, έχετε τον λόγο για τρία λεπτά.
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ πολύ, κύριε Πρόεδρε. 
Κατ’ αρχάς, θα ήθελα να επισημάνω ότι ο αγωγός ΤΑΡ είναι ένα από τα μεγαλύτερα έργα που πρόκειται να γίνουν στην Ελλάδα και ίσως από τα μεγαλύτερα που έχουν γίνει ποτέ, με μια άμεση επένδυση ενάμισι δισεκατομμυρίου ευρώ μέσα στη χώρα που θα επενδυθεί, δημιουργώντας δύο χιλιάδες άμεσες θέσεις εργασίας και περίπου δέκα χιλιάδες έμμεσες θέσεις εργασίας σε όλη τη διαδρομή του στη Βόρειο Ελλάδα. 
Το σημαντικότερο βέβαια για εμάς είναι η γεωπολιτική σημασία του αγωγού αυτού, όπως ξέρετε και όπως την είχαμε συζητήσει και όταν επικυρώσαμε τη συμφωνία για τον ΤΑΡ, καθώς και όλα τα οφέλη, τα οποία θα υπάρξουν για τη χώρα στις επόμενες δεκαετίες. Σαφώς, αυτό δημιουργεί ένα ξεκάθαρο θετικό επενδυτικό κλίμα σε αυτού του είδους τα έργα γεωπολιτικής, αλλά και ενεργειακής σημασίας για τη χώρα. Και βέβαια, το πώς υλοποιείται έχει τεράστια σημασία, όπως και αναφέρατε.
Ήδη, έχει κατατεθεί από την πλευρά της εταιρείας ΤΑΡ κατ’ αρχάς η πρωταρχική μελέτη περιβαλλοντικών και κοινωνικών επιπτώσεων με την πρώτη χάραξη του αγωγού, που ήδη βρίσκεται στα χέρια των υπηρεσιών του Υπουργείου και εξετάζεται, όπως γίνεται σε κάθε τέτοια περίπτωση για οποιονδήποτε αγωγό. Μέσα σε αυτά τα πλαίσια γίνονται και ανάλογες διαβουλεύσεις, τόσο από την πλευρά της εταιρείας με τους διάφορους κοινωνικούς εταίρους της περιοχής -το ΓΕΩΤΕΕ, το ΤΕΕ της βορείου Ελλάδας κ.λπ.- αλλά ταυτόχρονα αυτό το αρχικό σχέδιο του ΤΑΡ εξετάζεται σε κάθε σπιθαμή.
Βέβαια, να θυμίσω το εξής, ότι στη συγκεκριμένη περιοχή της Καβάλας, που ισχύουν όλα αυτά τα οποία είπατε -είναι γνωστά στοιχεία και δεδομένα- στο βόρειο κομμάτι, για χίλια πεντακόσια μέτρα περίπου διέρχεται ο αγωγός του ΔΕΣΦΑ, ο οποίος είναι είκοσι τεσσάρων ιντσών αγωγός.
Το να περάσει παράλληλα, αυτό είναι μία από τις εκδοχές. Είναι σίγουρο, βέβαια, ότι μετά από την πρώτη εξέταση της προμελέτης των περιβαλλοντικών επιπτώσεων, αλλά και των άλλων διεργασιών, οι οποίες γίνονται, θα χαραχθεί και η τελική πορεία του συγκεκριμένου αγωγού. Ουσιαστικά, αυτό που θέλω να σας πω και να σας διαβεβαιώσω είναι ότι γίνονται όλες οι κατάλληλες διαβουλεύσεις μεταξύ των μερών για την όδευση του αγωγού. 
Τα υπόλοιπα θα τα πω στη δευτερολογία μου.</Speech> 
<Speech gate:gateId="51552" majorType="ParlmemberSpeech"><SpeechStart gate:gateId="51418" majorType="ParlmemberSpeechStart"><Parlmember gate:gateId="51099" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51308" majorType="ChairmanSpeechStart"><Chairman gate:gateId="51185" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Ορίστε, κύριε συνάδελφε, έχετε τον λόγο για τρία λεπτά.</Speech> 
<Speech gate:gateId="51553" majorType="ParlmemberSpeech"><SpeechStart gate:gateId="51419" majorType="ParlmemberSpeechStart"><Parlmember gate:gateId="51100" majorType="speaker">ΠΟΛΥΒΙΟΣ ΖΗΣΙΜΟΠΟΥΛΟΣ</Parlmember>:</SpeechStart> Κατ’ αρχήν, κύριε Υπουργέ, επειδή τυγχάνει και εγώ να είμαι μέλος της Επιτροπής Εθνικής Άμυνας και Εξωτερικών Υποθέσεων, θα πω ότι όντως είχαμε συζητήσει για τον TAP, όπως τον αποκαλώ εγώ τουλάχιστον. Πραγματικά, υπήρχαν θετικά στοιχεία στο όλο σχέδιο. Αν το αρνούνταν κάποιος αυτό, θα ήταν κακόπιστος. Βέβαια, εμείς από την πλευρά μας, θεωρούμε ότι θα μπορούσαν να έχουν γίνει και άλλα πράγματα, κυρίως από άποψη γεωστρατηγικής πολιτικής, και να έχουμε πετύχει πολύ καλύτερα και θεαματικότερα αποτελέσματα. Το «θεαματικότερα», όχι από την άποψη του εντυπωσιασμού, αλλά για την ισχυροποίηση της θέσης μας, τόσο προς τους γείτονες, όσο και προς την Ευρωπαϊκή Ένωση. 
Από εκεί και πέρα, κύριε Υπουργέ, με αυτά τα οποία μου απαντήσατε εκτιμώ ότι υπάρχει δέσμευση από μέρους σας πως λαμβάνονται υπ’ όψιν οι φορείς οι οποίοι συζητούν σχετικά με την κατασκευή του TAP, όπως και οι περιβαλλοντικές μελέτες. Θα ήθελα μία διευκρίνιση επ’ αυτού. 
Σας ευχαριστώ πολύ.</Speech> 
<Speech gate:gateId="51554" majorType="ParlmemberSpeech"><SpeechStart gate:gateId="51420" majorType="ParlmemberSpeechStart"><Parlmember gate:gateId="51101" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51309" majorType="ChairmanSpeechStart"><Chairman gate:gateId="51186" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Ορίστε, κύριε Υπουργέ. Έχετε τον λόγο για τρία λεπτά. 
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ, κύριε Πρόεδρε. 
Αναλήφθηκε από το Υπουργείο μία πρωτοβουλία, ώστε να βρεθούν και οι τρεις πλευρές, δηλαδή Υπουργείο, οι διάφοροι φορείς της περιοχής –δήμαρχοι, ΓΕΩΤΕΕ, ΤΕΕ κ.λπ., ο περιφερειάρχης- και ο TAP, βεβαίως, και σε διμερές και σε τριμερές επίπεδο, ώστε μετά την κατάληξη της προμελέτης που γίνεται ταυτόχρονα –εννοώ την εξέταση της προμελέτης- να γίνει και η τελική χάραξη. 
Ένα είναι δεδομένο, ότι δεν υπάρχει καμμία περίπτωση για όδευση του αγωγού κατά τέτοιον τρόπο μέσω του τυρφώνα, που να θέτει σε κίνδυνο οποιαδήποτε περιοχή του Νομού Καβάλας. Αυτό είναι κάτι που και ο TAP διαβεβαίωσε κατά τη διάρκεια συνάντησης που έγινε στο Υπουργείο και όλοι είναι σύμφωνοι ότι δεν υπάρχει καν θέμα συζήτησης επ’ αυτού. Δεν θα μπορούσε καν να διανοηθεί κανείς κάτι τέτοιο. 
Οπότε, προχωρώντας η διαβούλευση –γιατί αυτή τη στιγμή είναι σε διαβούλευση αυτή η διαδικασία που σας είπα- ολοκληρώνοντας δηλαδή αυτήν τη διαδικασία με πρωτοβουλία του Υπουργείου, θεωρώ ότι θα έχουμε το καλύτερο δυνατό αποτέλεσμα, όπως είχαμε και στην περίπτωση του αγωγού του ΔΕΣΦΑ. Δεν υπάρχει περίπτωση –κι είμαι κατηγορηματικός σε αυτό- ότι θα έχουμε κάτι διαφορετικό, που θα έχει οποιοδήποτε ψήγμα ανασφάλειας για οποιονδήποτε.  
Ευχαριστώ πολύ.</Speech> 
<Speech gate:gateId="51555" majorType="ParlmemberSpeech"><SpeechStart gate:gateId="51421" majorType="ParlmemberSpeechStart"><Parlmember gate:gateId="51102" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51310" majorType="ChairmanSpeechStart"><Chairman gate:gateId="51187" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Ευχαριστούμε, κύριε Υπουργέ. 
Η τρίτη με αριθμό 566/17-2-2014 επίκαιρη ερώτηση δεύτερου κύκλου της Βουλευτού Κέρκυρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την αναστολή της απόφασης για το νέο οργανόγραμμα των Περιφερειακών Υπηρεσιών Τουρισμού δεν θα συζητηθεί λόγω αναρμοδιότητας, και διαγράφεται 
Η τέταρτη με αριθμό 598/18-2-2014 επίκαιρη ερώτηση δευτέρου κύκλου του Βουλευτή Λάρισας του Λαϊκού Συνδέσμου - Χρυσή Αυγή κ. Χρυσοβαλάντη Αλεξόπουλου προς τον Υπουργό Υποδομών, Μεταφορών και Δικτύων, σχετικά με την ανάγκη κάλυψης του νομικού κενού, αναφορικά με τη χρήση δεκτών τύπου scanner ακρόασης ραδιοκυμάτων δεν θα συζητηθεί λόγω απουσίας του αρμόδιου Υφυπουργού κ. Παπαδόπουλου, ο οποίος ευρίσκεται σε αποστολή της Κυβέρνησης στο εξωτερικό και διαγράφεται. 
Θα συζητηθεί τώρα η έκτη με αριθμό 585/18-2-2014 επίκαιρη ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με την παραχώρηση του κτηρίου του 13ου Γυμνασίου Αυλίζας Αχαρνών στο Υπουργείο Δημόσιας Τάξης και Προστασίας του Πολίτη, προκειμένου να στεγαστεί αστυνομικό τμήμα. 
Στον κύριο συνάδελφο θα απαντήσει ο Υφυπουργός Παιδείας και Θρησκευμάτων κ. Συμεών Κεδίκογλου.
Κύριε συνάδελφε, έχετε τον λόγο για δύο λεπτά.</Speech>
<Speech gate:gateId="51556" majorType="ParlmemberSpeech"><SpeechStart gate:gateId="51422" majorType="ParlmemberSpeechStart"><Parlmember gate:gateId="51103" majorType="speaker">ΒΑΣΙΛΕΙΟΣ ΟΙΚΟΝΟΜΟΥ</Parlmember>:</SpeechStart> Ευχαριστώ, κύριε Πρόεδρε. 
Άμα διαβάσετε, κύριε Υπουργέ, την ερώτηση –που την έχετε διαβάσει- θα διαπιστώσετε ότι η αναφορά μου σε τουλάχιστον είκοσι παρεμβάσεις μου στη Βουλή γι’ αυτό το θέμα θα μπορούσε πιθανόν να προκαλέσει και απορία, με την έννοια της υπομονής και της επιμονής και του πείσματος του υπογράφοντος σ’ αυτές τις ερωτήσεις. Άλλοι το θεωρούν πλεονέκτημα, άλλοι το θεωρούν μειονέκτημα του χαρακτήρα μου, αλλά εγώ δεν μπορώ να κάνω κάτι άλλο, παρά να επιμένω όταν βλέπω μία πρώτου μεγέθους παραφωνία στη λειτουργία του ελληνικού κράτους. 
Θέλω να πω δηλαδή, για την περίπτωση αυτού του συγκεκριμένου σχολείου-φάντασμα, όπως το έχω ονομάσει, ότι εδώ και χρόνια έχουμε, κύριε Πρόεδρε, ένα σχολείο το οποίο δεν λειτουργεί. Έχει παραδοθεί αλλά δεν λειτουργεί. Νομίζω ότι ήσασταν πάλι εσείς εδώ, όταν είχα θέσει ξανά το θέμα.</Speech>
<Speech gate:gateId="51557" majorType="ParlmemberSpeech"><SpeechStart gate:gateId="51423" majorType="ParlmemberSpeechStart"><Parlmember gate:gateId="51104" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51311" majorType="ChairmanSpeechStart"><Chairman gate:gateId="51188" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Σας έχω ακούσει ξανά να αναπτύσσετε το θέμα. Μου είναι οικείο. Το έμαθα κι εγώ, που είμαι Βουλευτής Χανίων.</Speech>
<Speech gate:gateId="51558" majorType="ParlmemberSpeech"><SpeechStart gate:gateId="51424" majorType="ParlmemberSpeechStart"><Parlmember gate:gateId="51105" majorType="speaker">ΒΑΣΙΛΕΙΟΣ ΟΙΚΟΝΟΜΟΥ</Parlmember>:</SpeechStart> Όπως βλέπετε, επιμένω για το θέμα και επιμένω, διότι όπως θυμάστε, σπαταλήθηκαν –γιατί τελικά είναι σπατάλη- τουλάχιστον 2 εκατομμύρια ευρώ για να φτιαχτεί αυτό το σχολείο. Το σχολείο δεν λειτούργησε. Υπάρχει το αίτημα των πολιτών –κι έχουν κατατεθεί τρεισήμισι με τέσσερις χιλιάδες υπογραφές κατοίκων- να γίνει αστυνομικό τμήμα. Όλοι συμφωνούν. Ο κ. Δένδιας συμφωνεί, ο κ. Αρβανιτόπουλος συμφωνεί, ο δήμαρχος συμφωνεί. Όλοι συμφωνούν. Κανένας δεν διαφωνεί σε αυτόν τον τόπο. Τελικά όμως, δεν γίνεται τίποτα.
Εδώ, λοιπόν, καλώ και τον κύριο Υφυπουργό, εκπροσωπώντας το Υπουργείο Παιδείας, να μας πει κατ’ αρχάς αν συμφωνεί, αυτό το κουφάρι κτηρίου, πρώην σχολείο υποτίθεται, να το παραχωρήσουν για να γίνει πλέον ένα αστυνομικό τμήμα σε αυτήν την ευαίσθητη και δύσκολη περιοχή της Αυλίζας στο Δήμο Αχαρνών.
Έχει έρθει εδώ σήμερα όλο το διοικητικό συμβούλιο του συλλόγου των κατοίκων, -έχουν έναν πολύ δραστήριο Σύλλογο- ενάντια στην  εγκληματικότητα. Είναι άνθρωποι που μένουν στην περιοχή. Αν θα είχαν λόγο εδώ, θα εξιστορούσαν απίθανες ιστορίες για το πώς έχει γίνει εφιάλτης η ζωή τους σε εκείνη την περιοχή. Βέβαια, ο Βουλευτής, κύριε Πρόεδρε, έχει κι αυτόν το ρόλο, δηλαδή ο δικός του λόγος να είναι ο λόγος των πολιτών. 
Εγώ φέρνω, λοιπόν, εδώ τη δική τους αγωνία, το δικό τους προβληματισμό και περιμένω και από εσάς, κύριε Υφυπουργέ, να δώσετε ένα μήνυμα ελπίδας ότι αυτή η υπόθεση που διαιωνίζεται τόσα χρόνια κάπου μπορεί να καταλήξει.</Speech>
<Speech gate:gateId="51559" majorType="ParlmemberSpeech"><SpeechStart gate:gateId="51425" majorType="ParlmemberSpeechStart"><Parlmember gate:gateId="51106" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51312" majorType="ChairmanSpeechStart"><Chairman gate:gateId="51189" majorType="speaker">Χρήστος Μαρκογιαννάκης</Chairman>):</SpeechStart></SpeechStart> Κύριε Υφυπουργέ, έχετε το λόγο για τρία λεπτά.</Speech>
<Speech gate:gateId="51560" majorType="ParlmemberSpeech"><SpeechStart gate:gateId="51426" majorType="ParlmemberSpeechStart"><Parlmember gate:gateId="51107" majorType="speaker">ΣΥΜΕΩΝ ΚΕΔΙΚΟΓΛΟΥ</Parlmember> (Υφυπουργός Παιδείας και Θρησκευμάτων):</SpeechStart> Ευχαριστώ, κύριε Πρόεδρε.
Αγαπητέ συνάδελφε, φαίνεται ότι η υπομονή και η επιμονή επιβραβεύονται. Πραγματικά, σήμερα θα δώσουμε αυτό το μήνυμα ελπίδας, αφού είναι εδώ και ο σύλλογος που μας παρακολουθεί, όπως είπατε προηγουμένως.
Νομίζω ότι η πρωτολογία μου και μόνο θα είναι αρκετή για να σας καλύψω για το θέμα. Ξέρω ότι είχατε μια συνάντηση και μια σύσκεψη για το θέμα αυτό στο Υπουργείο Παιδείας την προηγούμενη Πέμπτη ή Παρασκευή, αν δεν απατώμαι. Εγώ δεν ήμουν σε αυτήν τη σύσκεψη. Ξέρω ότι ήταν ο Υπουργός κ. Αρβανιτόπουλος.
Νομίζω ότι εσείς δηλώσατε πως ήσασταν ικανοποιημένος από αυτήν τη σύσκεψη και μάλιστα, είχατε σκοπό να αποσύρετε και την ερώτηση μετά από αυτό. Όμως θεωρώ ότι μας φέρνει σήμερα σε αυτήν εδώ την Αίθουσα το γεγονός ότι θέλετε να πάρετε μία επίσημη απάντηση κι αυτό να ακουστεί και στα αφτιά των πολιτών.
Όντως, τα πράγματα είναι όπως τα περιγράψατε. Τα ξέρετε καλύτερα από εμένα. Έχει ανεγερθεί αυτό το κτήριο με σκοπό την αξιοποίησή του ως σχολικό κτήριο. Τώρα, το γιατί δεν αξιοποιήθηκε, είναι μία άλλη ερώτηση που θα έπρεπε να κάνουμε, δηλαδή γιατί φτάσαμε στο σημείο αυτό, ένα κτήριο με συγκεκριμένο προϋπολογισμό να μην αξιοποιείται για τον αρχικό του σκοπό. Όμως, έκτοτε έχει λεηλατηθεί και αποτελεί ένα σημείο έντονης εγκληματικής δραστηριότητας. Αυτή η πραγματικότητα ακριβώς ανάγκασε και τους κατοίκους να κάνουν ένα σύλλογο κατά της εγκληματικότητας στο Δήμο Αχαρνών και να καταθέσουν συγκεκριμένες προτάσεις για το πώς μπορεί να αξιοποιηθεί αυτό το κτήριο, για να αισθάνονται οι ίδιοι ότι προστατεύονται καλύτερα.
Μια ,λοιπόν, από τις προτάσεις -ίσως η πιο ενδεδειγμένη- είναι η παραχώρηση του κτηρίου στην Ελληνική Αστυνομία, ώστε να στεγαστούν εκεί οι υπηρεσίες και να προσφέρει και την προστασία που θέλουν οι ίδιοι οι πολίτες.
Στο Υπουργείο εξετάζουμε με ευαισθησία το θέμα. Ωστόσο, θα είστε ενήμερος ότι βάσει του νόμου από το 1992 για το ιδιοκτησιακό καθεστώς και τη χρήση σχολικών κτηρίων προβλέπεται ότι όλη η κινητή και ακίνητη περιουσία των δημόσιων σχολείων της πρωτοβάθμιας και της δευτεροβάθμιας εκπαίδευσης με τα οικόπεδά τους έχει μεταβιβαστεί στους δήμους, στην περιφέρεια των οποίων βρίσκονται τα αντίστοιχα ακίνητα.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Οι δήμοι, συνεπώς, είναι αρμόδιοι για το κτηριακό κομμάτι των σχολείων. Μάλιστα, η χρήση των ακινήτων μπορεί να οριστεί διαφορετικά της χρήσης ως σχολικού κτηρίου με εισήγηση του οικείου δήμου, μόνο στην περίπτωση κατά την οποία δεν υφίσταται ανάγκη στέγασης άλλης σχολικής μονάδας στην περιοχή. Εμείς λέμε ότι δεν υπάρχει ανάγκη στέγασης άλλης σχολικής μονάδας στην περιοχή, άρα μπορεί να αλλάξει η χρήση και να χρησιμοποιήσει αυτό το κτήριο για κάτι άλλο. Συνεπώς, τόσο το ιδιοκτησιακό, όσο και η χρήση και η τροποποίηση της χρήσης των σχολείων αποτελούν αρμοδιότητα του εκάστοτε δήμου. Αυτά ως προς το πλαίσιο, ώστε να γνωρίζουμε πώς έχουν τα πράγματα. 
Τώρα, σχετικά με το συγκεκριμένο κτήριο, αυτό έχει παραληφθεί από το δήμο από το 2008 και είναι στη δική του αρμοδιότητα η αξιοποίησή του, όπως και η σχετική απόφαση αλλαγής χρήσης. Δεν υπάρχει κανένα εμπόδιο από εμάς. Στο Υπουργείο Παιδείας βλέπουμε το θέμα από κοντά και μετά από την εξέταση των αναγκών της σχολικής στέγης στο Δήμο Αχαρνών, συναινούμε στην παραχώρηση από το δήμο του κτηρίου στο Υπουργείο Δημόσιας Τάξης και Προστασίας του Πολίτη για τη στέγαση του αστυνομικού τμήματος. 
Σας επιβεβαιώνω, λοιπόν, αγαπητέ συνάδελφε, τη βούληση της πολιτικής ηγεσίας του Υπουργείου Παιδείας να παραχωρήσει το κτήριο για την ανάγκη στέγασης αστυνομικού τμήματος, όπως άλλωστε έχουν ζητήσει με υπογραφές τους και χιλιάδες πολίτες. Άρα, από εδώ και πέρα μένει μόνο μία απόφαση του δήμου, καθώς τόσο το Υπουργείο Δημόσιας Τάξεως όσο και το Υπουργείο Παιδείας συναινούν. Το μόνο που μένει, λοιπόν, είναι μία απόφαση από το δήμο, ώστε να γίνει η παραχώρηση και αυτό να χρησιμοποιηθεί για τις ανάγκες της Ελληνικής Αστυνομίας. 
Παράλληλα, κάνουμε και μία πρόταση προς το δήμο -γνωρίζοντας ότι οι χώροι του κτηρίου επαρκούν για τη στέγαση του αστυνομικού τμήματος και περισσεύουν και άλλοι χώροι- να τον βοηθήσουμε για τη στέγαση και λειτουργία κέντρου δημιουργικής απασχόλησης για τα παιδιά των Ρομά. Αν το αποφασίσει ο δήμος, εμείς ως Υπουργείο θα τον βοηθήσουμε.
Σας ευχαριστώ.</Speech>
<Speech gate:gateId="51561" majorType="ParlmemberSpeech"><SpeechStart gate:gateId="51427" majorType="ParlmemberSpeechStart"><Parlmember gate:gateId="51108" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51313" majorType="ChairmanSpeechStart"><Chairman gate:gateId="51190" majorType="speaker">Ιωάννης Δριβελέγκας</Chairman>):</SpeechStart></SpeechStart> Κι εμείς ευχαριστούμε κύριε Υπουργέ. 
Τον λόγο έχει ο κ. Οικονόμου για τρία λεπτά.</Speech>
<Speech gate:gateId="51562" majorType="ParlmemberSpeech"><SpeechStart gate:gateId="51428" majorType="ParlmemberSpeechStart"><Parlmember gate:gateId="51109" majorType="speaker">ΒΑΣΙΛΕΙΟΣ ΟΙΚΟΝΟΜΟΥ</Parlmember>:</SpeechStart> Θέλω να επιβεβαιώσω τον Υφυπουργό κ. Κεδίκογλου, διότι πραγματικά έγινε σύσκεψη υπό τον κ. Αρβανιτόπουλο. Κληθήκαμε παράγοντες της περιοχής, εκπρόσωποι των πολιτών, Βουλευτές και τοπικές αρχές και εκεί με ικανοποίηση ακούσαμε τη θετική στάση του Υπουργείου Παιδείας, την οποία κι εσείς σήμερα την καταθέτετε πανηγυρικά εδώ στην Αίθουσα. Νομίζω ότι έχει πολύ μεγάλη αξία να καταγραφεί στα Πρακτικά η απάντηση του κ. Κεδίκογλου και πραγματικά να είναι δημόσια τοποθέτηση, δέσμευση της ηγεσίας του Υπουργείου Παιδείας ότι συναινεί να ξεκαθαρίσει πλήρως το τοπίο. Η δική σας τοποθέτηση, κύριε Υπουργέ, ήταν αποκαλυπτική και πολύ καθαρή και νομίζω ότι βοηθάει πλήρως στην κατανόηση του θέματος όπως έχει. Είναι πολύ θετικό στοιχείο το ότι πλέον έχουμε τη συναίνεση του Υπουργείου Παιδείας. Επίσης, είναι γνωστή η θετική στάση του Υπουργείου Δημόσιας Τάξεως -του κ. Δένδια δηλαδή- και από εκεί και πέρα μένει η απόφαση του δήμου, του κυρίου δημάρχου, του δημοτικού συμβουλίου κι όλων των παραγόντων όσον αφορά την αποδοχή αυτού του θέματος. 
Επειδή είναι εις γνώσιν η δική μου ότι ο Δήμαρχος κ. Ντούρος και το Δημοτικό Συμβούλιο συναινούν στο αίτημα που βάζει όλος ο λαός του Μενιδίου και ειδικά της περιοχής αυτής -έχουν κατατεθεί, όπως σας είπα, σχεδόν τέσσερις χιλιάδες υπογραφές- νομίζω ότι το συμπέρασμα που βγαίνει από τη σημερινή συζήτηση είναι ότι είναι ανοιχτές οι πόρτες και πρέπει να τις διαβούμε, για να μπορέσει να ολοκληρωθεί αυτό το θέμα. Εγώ προσωπικά, θα συμφωνούσα και στη δική σας πρόταση. Επειδή τα κτήρια είναι τρία, τα δύο κτήρια εξ αυτών θα μπορούσαν να καλύψουν τις ανάγκες του αστυνομικού τμήματος και το τρίτο κτήριο μπορεί να στεγάσει αυτές τις πολύ σημαντικές δραστηριότητες για την επιμόρφωση των παιδιών Ρομά που είναι στην περιοχή. Νομίζω ότι είναι κρίσιμο στοιχείο το να υπάρξει αυτή η υπηρεσία, αυτή η δυνατότητα για τα παιδιά των Ρομά της περιοχής, έτσι ώστε να υπάρξει ένας δημιουργικός συνδυασμός, δηλαδή το αστυνομικό τμήμα και η υπηρεσία για την επιμόρφωση των παιδιών αυτών, ούτως ώστε να μπορεί να αποκατασταθεί η κοινωνική ειρήνη και ηρεμία στην περιοχή, που βρίσκεται σε πλήρη διατάραξη. 
Άρα, η δική μου προσωπική άποψη, αλλά και γενικά της Δημοκρατικής Αριστεράς που εκπροσωπώ σήμερα εδώ, είναι ότι δεν χρειάζονται αυταρχισμοί, επιβολές, ρυθμίσεις και κινήσεις, οι οποίες ρίχνουν λάδι στη φωτιά.
Την πρόταση του Υπουργείου Παιδείας τη βρίσκω πολύ ενδιαφέρουσα. Σήμερα μας παρακολουθούν εδώ εκπρόσωποι και του Δημοτικού Συμβουλίου και των κατοίκων. Ήρθε η ώρα στο δημοτικό συμβούλιο σε επόμενη συνεδρίαση να ολοκληρωθεί αυτό το οποίο και εσείς προτείνετε και εμείς προτείνουμε και νομίζω ότι όλοι μπορούμε να συμφωνήσουμε.
Σας ευχαριστώ πολύ.</Speech>
<Speech gate:gateId="51563" majorType="ParlmemberSpeech"><SpeechStart gate:gateId="51429" majorType="ParlmemberSpeechStart"><Parlmember gate:gateId="51110" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51314" majorType="ChairmanSpeechStart"><Chairman gate:gateId="51191" majorType="speaker">Ιωάννης Δριβελέγκας</Chairman>):</SpeechStart></SpeechStart> Ο κύριος Υπουργός έχει τον λόγο για τρία λεπτά.</Speech>
<Speech gate:gateId="51564" majorType="ParlmemberSpeech"><SpeechStart gate:gateId="51430" majorType="ParlmemberSpeechStart"><Parlmember gate:gateId="51111" majorType="speaker">ΣΥΜΕΩΝ ΚΕΔΙΚΟΓΛΟΥ</Parlmember> (Υφυπουργός Παιδείας και Θρησκευμάτων):</SpeechStart> Δεν θα χρειαστώ τρία λεπτά, κύριε Πρόεδρε. 
Νομίζω ότι το τοπίο έχει ξεκαθαρίσει. Έχουμε τη συναίνεση και των δύο συναρμόδιων Υπουργείων. Το μόνο που μένει πια είναι η απόφαση, όπως κι εσείς σωστά είπατε, από το δήμαρχο, από το δημοτικό συμβούλιο, ώστε να προχωρήσουμε σ’ αυτή την ενέργεια, που θεωρώ ότι είναι συμφέρουσα για την περιοχή, δηλαδή εκεί να έχουμε το αστυνομικό τμήμα και ένα μικρό μέρος να χρησιμοποιηθεί για τη δημιουργική απασχόληση των παιδιών Ρομά. 
Από εκεί και πέρα, νομίζω ότι έφτασε στο τέλος αυτή η ιστορία. Έχει καταγραφεί και στα Πρακτικά η άποψη του Υπουργείου και συνεπώς ο δρόμος είναι ανοικτός από δω και πέρα.
Σας ευχαριστώ.</Speech>
<Speech gate:gateId="51565" majorType="ParlmemberSpeech"><SpeechStart gate:gateId="51431" majorType="ParlmemberSpeechStart"><Parlmember gate:gateId="51112" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51315" majorType="ChairmanSpeechStart"><Chairman gate:gateId="51192" majorType="speaker">Ιωάννης Δριβελέγκας</Chairman>):</SpeechStart></SpeechStart> Ευχαριστούμε τον κύριο Υπουργό.
Θα συζητηθεί η έβδομη με αριθμό 595/18-2-2014 επίκαιρη ερώτηση πρώτου κύκλου της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τους Υπουργούς Πολιτισμού και Αθλητισμού και Εσωτερικών, σχετικά με την οικονομική και ιατροφαρμακευτική κάλυψη και ασφάλιση των γυμναστών που εργάζονται στα προγράμματα αθλητισμού των ΟΤΑ.
Στην επίκαιρη ερώτηση της κυρίας συναδέλφου θα απαντήσει ο Υφυπουργός Πολιτισμού και Αθλητισμού κ. Ιωάννης Ανδριανός.
Κυρία συνάδελφε, έχετε το λόγο για δύο λεπτά.</Speech>
<Speech gate:gateId="51566" majorType="ParlmemberSpeech"><SpeechStart gate:gateId="51432" majorType="ParlmemberSpeechStart"><Parlmember gate:gateId="51113" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Ευχαριστώ πολύ, κύριε Πρόεδρε.
Αυτό που συμβαίνει αυτήν τη στιγμή με τους γυμναστές στους ΟΤΑ, δεν έχω άλλο τρόπο να σας το πω και να σας το εκφράσω, αλλά είναι μία θλιβερή πραγματικότητα. Η τραγωδία είναι ότι τη συμμερίζονται και πάρα πολλά κόμματα ως πρόοδο. Σε μία εποχή καθημαγμού των εργαζομένων από πλευράς ανεργίας –γιατί αυτό που θα σας πω είναι το τέλος αυτής της διαδικασίας για την οποία σας κάνω την επίκαιρη ερώτηση- συμπτύσσονται εταιρείες όπου άνεργοι προσλαμβάνουν ανέργους. Μοιράζονται τη φτώχεια, τους ο ένας ως αφεντικό και ο άλλος ως εργαζόμενος, και πάνε μαζί στο δήμο για να δουλέψουν –σας λέω ένα παράδειγμα συγκεκριμένο και μελετημένο- δεκαπέντε ώρες την εβδομάδα –μιλάμε για γυμναστές τώρα- στους Οργανισμούς Τοπικής Αυτοδιοίκησης με συνολικό εισόδημα λιγότερο από διακόσια ευρώ το μήνα. Γι’ αυτό το πράγμα μιλάμε.
Προσέξτε: Δεν μιλάω μόνο για το ύψος του εισοδήματος, για τα διακόσια ευρώ. Μιλάω και για το ότι αυτό είναι χωρίς «δώρα», χωρίς κάλυψη, χωρίς ΙΚΑ, χωρίς τίποτα. 
Μέχρι τώρα, όπως ξέρετε, κύριε Υπουργέ, αυτά λέγονται ΚΟΙΝΣΕΠ. Είναι η συνέχεια των μη κυβερνητικών οργανώσεων. Είναι μοντέρνο πράγμα αυτό, είναι ευρωπαϊκό, έχει προοπτική. Είναι κοινωνικές συνεταιριστικές επιχειρήσεις. Πέντε άνεργοι μ’ ένα μπλοκάκι συμπτύσσουν επιχείρηση, πάνε στο δήμο. Μέχρι τώρα τι γινόταν; Μαύρο-άσπρο, δεν έχει καμμία σημασία. Τι γινόταν όμως; Οκτάμηνες συμβάσεις. Σας το λέω γιατί τώρα προκηρύχθηκαν οι εξετάσεις. Κάλυπτε 75% η Γενική Γραμματεία Αθλητισμού και 25% ο δήμος και βεβαίως, ασφαλίζονταν οι γυμναστές στο ΙΚΑ. Τώρα τους ζητάτε να κάνουν αυτού του είδους την προσέγγιση και αφού την κάνουν, θα πάρουν 20% έξτρα φορολογία, καλύπτουν μόνοι τους την ιατροφαρμακευτική περίθαλψη και «καπάκι» σ’ αυτό, αυτό βαφτίζεται 100% ανταποδοτικότητα. Ανταποδοτικότητα στη φτώχεια, στον αθλητισμό, στους ΟΤΑ; Διότι αυτοί που προσλαμβάνονταν με ΑΣΕΠ, πλην ελαχίστων εξαιρέσεων, συμπεριλάμβαναν τον εργαζόμενο. Μαζεύονται, λοιπόν, τώρα πέντε άνθρωποι να βρουν αυτή τη λύση. Πώς το βαφτίζετε αυτό το πράγμα, σαν πολιτική; Αυτοί οι άνθρωποι είναι ανασφάλιστοι, δεν έχουν καμμία κάλυψη.
Υπάρχει και κάτι χειρότερο: «καπάκι» σ’ αυτήν την αθλιότητα οι άνεργοι να γίνονται έμποροι της ανεργίας τους, μαζί μ’ έναν άλλο άνεργο. Να σας πω ποιο είναι αυτό; Μόλις τελειώσει η σύμβαση, δεν μπορούν να γραφτούν στο ταμείο ανεργίας. 
Θα μου πείτε: «Μύγα σε τσίμπησε;». Μα, αυτό μπορεί να μοιάζει ότι είναι ειδικό ζήτημα, αλλά μιλάμε για την άθληση, τους ΟΤΑ. Είμαστε μπροστά σε δημοτικές και περιφερειακές εκλογές, σε ευρωπαϊκή πολιτική. Δεν μπορεί να μην συζητάμε γι’ αυτά τα πράγματα.
Πώς μπορεί να είναι προοπτική αυτό το πράγμα; Πώς μπορεί να είναι αθλητισμός; Πώς μπορεί να αφορά στα νιάτα; Πώς μπορεί να αφορά στην τοπική αυτοδιοίκηση; Κατατσακισμένοι, με κατεστραμμένη κάθε έννοια εργασιακού δικαιώματος γίνονται έμποροι και ιδιοκτήτες της φτώχειας τους σε σχέση με άλλους και αυτό με τη συμπαιγνία και σύμπραξη των Οργανισμών Τοπικής Αυτοδιοίκησης και της Γενικής Γραμματείας Αθλητισμού.</Speech> 
<Speech gate:gateId="51567" majorType="ParlmemberSpeech"><SpeechStart gate:gateId="51433" majorType="ParlmemberSpeechStart"><Parlmember gate:gateId="51114" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51316" majorType="ChairmanSpeechStart"><Chairman gate:gateId="51193" majorType="speaker">Ιωάννης Δριβελέγκας</Chairman>):</SpeechStart></SpeechStart> Ολοκληρώστε, κυρία συνάδελφε.</Speech> 
<Speech gate:gateId="51568" majorType="ParlmemberSpeech"><SpeechStart gate:gateId="51434" majorType="ParlmemberSpeechStart"><Parlmember gate:gateId="51115" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Ολοκληρώνω. 
Πιστέψτε με, η ερώτηση που κάναμε -όπως λέμε στο δρόμο όταν περπατάμε- είναι από αυτές του απιστεύτου. Και δεν θέλω αυτήν τη στιγμή να κάνω ανάλυση, γιατί υπάρχουν και κόμματα εδώ μέσα που λένε ότι αυτό είναι μία μοντέρνα μορφή εργασιακών σχέσεων. Αν εσείς τη βρίσκετε τέτοια, να μου απαντήσετε. 
Σας ευχαριστώ.</Speech> 
<Speech gate:gateId="51569" majorType="ParlmemberSpeech"><SpeechStart gate:gateId="51435" majorType="ParlmemberSpeechStart"><Parlmember gate:gateId="51116" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51317" majorType="ChairmanSpeechStart"><Chairman gate:gateId="51194" majorType="speaker">Ιωάννης Δριβελέγκας</Chairman>):</SpeechStart></SpeechStart> Ευχαριστούμε, κυρία συνάδελφε. 
Τον λόγο έχει ο κύριος Υπουργός για τρία λεπτά.</Speech> 
<Speech gate:gateId="51570" majorType="ParlmemberSpeech"><SpeechStart gate:gateId="51436" majorType="ParlmemberSpeechStart"><Parlmember gate:gateId="51117" majorType="speaker">ΙΩΑΝΝΗΣ ΑΝΔΡΙΑΝΟΣ</Parlmember> (Υφυπουργός Αθλητισμού):</SpeechStart> Ευχαριστώ, κύριε Πρόεδρε. 
Αγαπητή κυρία συνάδελφε, τα δημοσιονομικά δεδομένα είναι γνωστά σε όλους και μέσα σε αυτά τα δεδομένα η Γενική Γραμματεία Αθλητισμού ανταποκρίνεται, όπως άλλωστε οφείλει, στη συνταγματικά προσδιορισμένη αποστολή της, δηλαδή στη διασφάλιση της πρόσβασης όλων των ελλήνων στο κοινωνικό αγαθό του αθλητισμού. Αυτό επιδιώκουμε, αυτό προσπαθούμε, αυτό το σκοπό και αυτό το νόημα έχει το πρόγραμμα «Άθληση για Όλους». 
Ειδικά για φέτος, εγκρίναμε δαπάνες ύψους 2,5 εκατομμυρίων ευρώ για τη συγχρηματοδότηση των προγραμμάτων αυτών, καθώς και τις χίλιες τριακόσιες εξήντα τέσσερις θέσεις για την πρόσληψη, από φορείς όπως είναι οι ΟΤΑ, πτυχιούχων φυσικής αγωγής με συμβάσεις ορισμένου χρόνου. 
Μακάρι να είχαμε την οικονομική δυνατότητα να εγκρίνουμε περισσότερες θέσεις ή να χρηματοδοτήσουμε περισσότερο την κάθε μία από αυτές. Όμως, ακόμα και έτσι, δίνουμε τη δυνατότητα στους Οργανισμούς Τοπικής Αυτοδιοίκησης να υλοποιήσουν πολύτιμα για τις τοπικές κοινωνίες προγράμματα άθλησης και βεβαίως, δίνεται η δυνατότητα για θέσεις δουλειάς σε χίλιες τριακόσιες εξήντα τέσσερις νέες και νέους πτυχιούχους φυσικής αγωγής. 
Στο σημείο αυτό οφείλω να σας ενημερώσω ότι, σύμφωνα με το νόμο, οι φορείς, δηλαδή εν προκειμένω οι Οργανισμοί Τοπικής Αυτοδιοίκησης, είναι οι μόνοι αρμόδιοι για τη σύναψη των συμβάσεων και τη μισθοδοσία αυτού του προσωπικού. Συγκεκριμένα, διαβάζω τι αναφέρει ο νόμος: 
Η Γενική Γραμματεία Αθλητισμού προτείνει τις θέσεις των πτυχιούχων Φυσικής Αγωγής που είναι αναγκαίες για την υλοποίηση των προγραμμάτων «Άθληση για Όλους» που υλοποιούν όμως οι φορείς, οι ΟΤΑ, σύμφωνα µε το οργανωτικό πλαίσιο που αυτή εκδίδει. Για την έγκριση της πρόσληψης του προσωπικού αυτού και την κατανομή των εγκεκριμένων θέσεων ανά φορέα μετά από τα αιτήματα που έχουν υποβάλει οι δήμοι, εκδίδεται κοινή υπουργική απόφαση. 
Σε κάθε περίπτωση, όσοι επιλέγονται για να εργαστούν στα προγράμματα «Άθληση για Όλους», υπογράφουν σύμβαση εργασίας με τον φορέα υλοποίησης του προγράμματος, δηλαδή τους ΟΤΑ, στην οποία καθορίζεται η ωριαία αποζημίωση βάσει της κείμενης νομοθεσίας. Η επιλογή, δηλαδή, της συγκεκριμένης σχέσης εργασίας μεταξύ των δυνατοτήτων που παρέχουν οι σχετικοί νόμοι είναι ευθύνη των συγκεκριμένων φορέων. 
Επίσης, πρέπει να σας επισημάνω ακόμα ότι ευθύνη των ΟΤΑ είναι και η απορρόφηση των θέσεων που έχουν εγκριθεί από τη Γενική Γραμματεία Αθλητισμού. 
Σε κάθε περίπτωση, δεν έχει υπάρξει καταγγελία -τουλάχιστον μέχρι αυτήν την ώρα- στην Γενική Γραμματεία Αθλητισμού για παραβιάσεις των διατάξεων του νόμου σε ό,τι αφορά τα εργασιακά δικαιώματα των εργαζομένων στο πρόγραμμα «Άθληση για Όλους» των ΟΤΑ. Μερικές φορές υπάρχει μια μικρή καθυστέρηση στην καταβολή των κονδυλίων ακριβώς μέχρι να σταλούν από τους ΟΤΑ τα σχετικά στοιχεία, για να ελεγχθεί από τις υπηρεσίες της Γενικής Γραμματείας Αθλητισμού ότι έχουν τηρηθεί τα προβλεπόμενα τόσο από τις διατάξεις του οργανωτικού πλαισίου όσο και από τις ισχύουσες γενικά διατάξεις της νομοθεσίας. 
Σας ευχαριστώ πολύ.</Speech> 
<Speech gate:gateId="51571" majorType="ParlmemberSpeech"><SpeechStart gate:gateId="51437" majorType="ParlmemberSpeechStart"><Parlmember gate:gateId="51118" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51318" majorType="ChairmanSpeechStart"><Chairman gate:gateId="51195" majorType="speaker">Ιωάννης Δριβελέγκας</Chairman>):</SpeechStart></SpeechStart> Εμείς ευχαριστούμε. 
Κυρία συνάδελφε, έχετε τον λόγο για να δευτερολογήσετε για τρία λεπτά.</Speech>
<Speech gate:gateId="51572" majorType="ParlmemberSpeech"><SpeechStart gate:gateId="51438" majorType="ParlmemberSpeechStart"><Parlmember gate:gateId="51119" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Σας ακούσατε, προφανώς, όπως σας άκουσα και εγώ. Μιλήσατε για συμβάσεις εργασίας. Κάνετε λάθος. Είναι σύμβαση μίσθωσης έργου. Υπόκειται σε φορολογία 20%. Είναι χωρίς ιατροφαρμακευτική κάλυψη, χωρίς ασφαλιστική κάλυψη και θα σας πω την πραγματικότητα. Κάντε μια βόλτα, γιατί υπάρχει μια τέτοια σύμβαση που τρέχει στον Δήμο Αγίων Αναργύρων και Καματερού. 
Θα σας πω τι συμβαίνει στην πράξη με τους φτωχούς και άνεργους νέους. Διότι επαναλαμβάνω για το 75% της ασφαλιστικής κάλυψης μέχρι πρότινος, πριν αλλάξει αυτό το πράγμα. Πότε άλλαξε; Στις 17-10 με κοινή υπουργική απόφαση που εκδόθηκε από την Κυβέρνηση, οπότε οι συμβάσεις της Γενικής Γραμματείας Αθλητισμού ρητά αναφέρονται ως 100% ανταποδοτικές. 
Δεν είναι σύμβαση εργασίας. Κάθε άλλο. Είναι σύμβαση μίσθωσης έργου. 
Τι γίνεται στην πραγματικότητα; Θα σας το πω και θα καταλάβετε για τι δράμα μιλάμε. Επί της ουσίας είναι δράμα. Δεν είναι μόνο στο επίπεδο του ποσού και της έλλειψης ασφάλισης. Επί της ουσίας είναι ξεθεμελιωτικό κάθε έννοιας εργασίας και παροχής. Εδώ μιλάμε για γυμναστές. Δεν χρειάζεται να μιλήσω για την εκπαιδευτική, ουσιαστική και υγιεινή αξία της άθλησης για όλους. Και να μου λέτε ότι ανταποκρίνεται η γραμματεία!
Μαζεύουν, λοιπόν, πελάτες οι δήμοι. Μετακυλίουν κόστος στον δημότη, διότι, για να συμμετάσχεις σ’ αυτά τα προγράμματα, δεν πας τσάμπα. Όσοι πιο πολλοί πελάτες, πολίτες, δημότες μαζευτούν, μαζεύεται ένα ποσό. Αυτό το ποσό μοιράζονται οι γυμναστές. Τριάντα έχει; Είκοσι έχει; Δεν είναι αυτό που ακούγεται και μου λέτε τώρα ότι η Γενική Γραμματεία έδωσε ένα κονδύλι και είπε στους δήμους: «Πάρτε χίλιους τριακόσιους. Δωρεάν άθληση για όλους». Δεν είναι. Αυτό σημαίνει ΚΟΙΝΣΕΠ. 
Είναι το ίδιο πράγμα που συμβαίνει στην αγορά, στην πιάτσα, έξω. Μαζεύονται δέκα και, όταν είμαστε μαζί, κατεβάζουμε το μάθημα του Τάε Κβον Ντο, του Πιλάτες, του εκείνου, του άλλου. Το ίδιο πράγμα τώρα γίνεται μέσα στον δήμο. Πενήντα να μαζευτούν, εξήντα να μαζευτούν, εβδομήντα να μαζευτούν. 
Προσέξτε τώρα πού οδηγείται αυτό. Οι φτωχοί θα κάνουν εταιρεία. Θα κάνουν εταιρεία, για να πετυχαίνουν καλύτερο συμβόλαιο και να παίρνουν πελάτες. Αυτά εν ονόματι του δήμου, της άθλησης και της Γενικής Γραμματείας Αθλητισμού. Πρέπει να προσλάβουν λογιστή, να ανοίξουν βιβλία, να φορολογούνται. Δηλαδή, παίρνει κάποιος το μπλοκάκι της ανεργίας του και γίνεται επιχειρηματίας, αυτός που το έχει σε σχέση με αυτόν που δεν το έχει, ένας άνεργος στον άλλον άνεργο, για οκτώ μήνες. Και είσαι και ανασφάλιστος. Διότι πείτε μου τι θα περισσέψει αυτήν τη στιγμή, όταν πρέπει να πάνε στο ΤΕΒΕ, να βγάλουν βιβλιάριο, να έχουν ιατροφαρμακευτική περίθαλψη για το οκτάμηνο. Μετά μένουν χωρίς δουλειά και δεν μπορούν να γραφτούν ούτε στο ταμείο ανεργίας. Και τρέχει το ΤΕΒΕ. Δηλαδή, αυτό είναι εξωφρενικό από μόνο του. Δεν είναι άθληση για όλους. Μιλάω με πραγματικό περιστατικό. 
Πού να πάρει και να σηκώσει, το Λεκανοπέδιο έχει τέσσερα εκατομμύρια κατοίκους! Μη μου λέτε ότι νοιάζεστε για τη νεολαία. Πεθαίνω να το ακούω αυτό το πράγμα. Έχει δύο δημόσια γήπεδα ποδοσφαίρου. Στα τέσσερα εκατομμύρια, δύο. Όλα τα υπόλοιπα είναι πέντε επί πέντε. Είναι επ’ αμοιβή. Είναι δύο για τεσσεράμισι εκατομμύρια παιδιά. Δύο γήπεδα για μπάλα, κλοτσοσκούφι. Για ποια παιδιά νοιάζεστε; 
Σχεδιάσατε στο Λεκανοπέδιο μετρό. Πρόοδος το μετρό. Θαύμα. Για ποια νεολαία; Έχετε στάση του μετρό στην Πανεπιστημιούπολη; Δεν έχετε. Έχετε μία στην Εθνική Άμυνα και μια στο Μέγαρο. Σχεδιάσατε ένα μετρό και στο μοναδικό σημείο της Αθήνας, του Λεκανοπεδίου, με τεσσεράμισι εκατομμύρια κατοίκους υπάρχει ένα μέρος όπου κινούνται, πάνε και έρχονται εκατό χιλιάδες νέα παιδιά. Σ’ αυτές τις εκατό χιλιάδες νέα παιδιά δεν έχετε στάση μετρό και δεν έχετε δωρεάν φοιτητικό εισιτήριο. Μιλάμε τώρα για αθλητισμό δωρεάν σε όλους;</Speech> 
<Speech gate:gateId="51573" majorType="ParlmemberSpeech"><SpeechStart gate:gateId="51439" majorType="ParlmemberSpeechStart"><Parlmember gate:gateId="51120" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51319" majorType="ChairmanSpeechStart"><Chairman gate:gateId="51196" majorType="speaker">Ιωάννης Δριβελέγκας</Chairman>):</SpeechStart></SpeechStart> Ολοκληρώστε, παρακαλώ.</Speech> 
<Speech gate:gateId="51574" majorType="ParlmemberSpeech"><SpeechStart gate:gateId="51440" majorType="ParlmemberSpeechStart"><Parlmember gate:gateId="51121" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Τελειώνω, κύριε Πρόεδρε, και ευχαριστώ για την ανοχή σας. Άλλωστε, φτάσαμε νύχτα τώρα πια εδώ. Μείναμε εμείς, τρεις και ο κούκος και το πρόβλημα. 
Να σας πω το εξής: ανασφάλιστος γυμναστής. Ή μήπως δεν ξέρετε ότι σ’ αυτό άθλημα και σ’ αυτού του είδους την εκπαίδευση το πιο εύκολο πράγμα είναι να τραυματιστείς, να αρρωστήσεις και να πάθεις και ένα τράβηγμα; Αυτά τα πληρώνεις από την τσέπη σου 100% ανταποδοτικά, για να αθληθούν -τάχα μου, δήθεν- δωρεάν οι πολίτες ενός δήμου.</Speech> 
<Speech gate:gateId="51575" majorType="ParlmemberSpeech"><SpeechStart gate:gateId="51441" majorType="ParlmemberSpeechStart"><Parlmember gate:gateId="51122" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51320" majorType="ChairmanSpeechStart"><Chairman gate:gateId="51197" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε Υπουργέ, έχετε τον λόγο για τρία λεπτά.</Speech>
<Speech gate:gateId="51576" majorType="ParlmemberSpeech"><SpeechStart gate:gateId="51442" majorType="ParlmemberSpeechStart"><Parlmember gate:gateId="51123" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Δυστυχώς ο αναστεναγμός μου δεν καταγράφεται!</Speech> 
<Speech gate:gateId="51577" majorType="ParlmemberSpeech"><SpeechStart gate:gateId="51443" majorType="ParlmemberSpeechStart"><Parlmember gate:gateId="51124" majorType="speaker">ΙΩΑΝΝΗΣ ΑΝΔΡΙΑΝΟΣ</Parlmember> (Υφυπουργός Αθλητισμού):</SpeechStart> Ευχαριστώ πολύ, κυρία συνάδελφε.
Καταλαβαίνω την οπτική σας. Στόχος όμως της πολιτικής του Υπουργείου Πολιτισμού και Αθλητισμού και γενικότερα της Γενικής Γραμματείας Αθλητισμού είναι, αξιοποιώντας στο έπακρο τις περιορισμένες δημοσιονομικές δυνατότητες που έχουμε και με απόλυτο σεβασμό τόσο στη νομιμότητα όσο και στα χρήματα που προέρχονται από τον Έλληνα φορολογούμενο, να διασφαλίσουμε για όλους τους πολίτες το κοινωνικό αγαθό του αθλητισμού.</Speech> 
<Speech gate:gateId="51578" majorType="ParlmemberSpeech"><SpeechStart gate:gateId="51444" majorType="ParlmemberSpeechStart"><Parlmember gate:gateId="51125" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Εκμεταλλευόμενοι τους πολίτες γυμναστές.</Speech>
<Speech gate:gateId="51579" majorType="ParlmemberSpeech"><SpeechStart gate:gateId="51445" majorType="ParlmemberSpeechStart"><Parlmember gate:gateId="51126" majorType="speaker">ΙΩΑΝΝΗΣ ΑΝΔΡΙΑΝΟΣ</Parlmember> (Υφυπουργός Αθλητισμού):</SpeechStart> Βεβαίως, παράλληλα, σε ό,τι αφορά το θέμα που συζητάμε, να δώσουμε την ευκαιρία δουλειάς σε νέους και νέες πτυχιούχους της Φυσικής Αγωγής. 
Πράγματι, οι συνθήκες δεν είναι οι ιδανικές. Υπάρχει μία περίοδος κατά την οποία, πραγματικά, ο τόπος μας περνάει μία περιπέτεια, η κοινωνία μας περνάει μία περιπέτεια, κάνουμε ό,τι είναι δυνατόν στην προσπάθειά μας να δημιουργήσουμε νέες θέσεις εργασία και πιστεύω ότι με αυτήν την πολιτική και τη συγκεκριμένη δημιουργία του προγράμματος «Άθληση για Όλους» δίνουμε την ευκαιρία στους ΟΤΑ να δημιουργήσουν νέες θέσεις δουλειάς.</Speech>
<Speech gate:gateId="51580" majorType="ParlmemberSpeech"><SpeechStart gate:gateId="51446" majorType="ParlmemberSpeechStart"><Parlmember gate:gateId="51127" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Εκατόν πενήντα ευρώ τον μήνα.</Speech>
<Speech gate:gateId="51581" majorType="ParlmemberSpeech"><SpeechStart gate:gateId="51447" majorType="ParlmemberSpeechStart"><Parlmember gate:gateId="51128" majorType="speaker">ΙΩΑΝΝΗΣ ΑΝΔΡΙΑΝΟΣ</Parlmember> (Υφυπουργός Αθλητισμού):</SpeechStart> Οποιαδήποτε, όμως, καταγγελία υπάρξει –γιατί μέχρι σήμερα δεν έχει υπάρξει, όπως σας είπα και πριν- για παραβίαση της νομιμότητας, να είστε σίγουροι ότι θα εξεταστεί άμεσα και με την αρμόζουσα σοβαρότητα. 
Από εκεί και πέρα, ο κύριος στόχος της Κυβέρνησης είναι ακριβώς να διασφαλίσουμε τις προϋποθέσεις, ώστε αφ’ ενός να μη χάσουμε και αυτούς τους περιορισμένους πόρους που διαθέτουμε σήμερα για να εξυπηρετούμε τους στόχους της συλλογικής μας δράσης και αφ’ ετέρου να βάλουμε τις βάσεις, ώστε όσο το δυνατόν συντομότερα και ασφαλέστερα να μπορέσουμε να βελτιώσουμε ουσιαστικά με δίκαιο και βιώσιμο τρόπο τόσο τους μισθολογικούς όρους όσο και το επίπεδο ζωής των Ελλήνων και ιδιαίτερα εκείνων που πλήττονται περισσότερο από την κρίση.
Ευχαριστώ πολύ.</Speech> 
<Speech gate:gateId="51582" majorType="ParlmemberSpeech"><SpeechStart gate:gateId="51448" majorType="ParlmemberSpeechStart"><Parlmember gate:gateId="51129" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51321" majorType="ChairmanSpeechStart"><Chairman gate:gateId="51198" majorType="speaker">Ιωάννης Δριβελέγκας</Chairman>):</SpeechStart></SpeechStart> Και εμείς ευχαριστούμε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα πέντε μαθητές και μαθήτριες και τρεις εκπαιδευτικοί - συνοδοί τους από το 1ο Γενικό Λύκειο Αλεξανδρούπολης, Β΄ Τμήμα. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Θα ήθελα να εξηγήσω στα παιδιά ότι σήμερα παρακολουθούν τη συζήτηση επικαίρων ερωτήσεων, όπου ρωτά ο Βουλευτής για θέματα επίκαιρα και απαντά ο Υπουργός, για τον λόγο αυτό βλέπετε την εικόνα αυτή της Αίθουσας.</Speech>
<Speech gate:gateId="51583" majorType="ParlmemberSpeech"><SpeechStart gate:gateId="51449" majorType="ParlmemberSpeechStart"><Parlmember gate:gateId="51130" majorType="speaker">ΛΙΑΝΑ ΚΑΝΕΛΛΗ</Parlmember>:</SpeechStart> Και όσοι ρώτησαν και τελείωσαν, έφυγαν. Είμαστε οι τελευταίοι.</Speech>
<Speech gate:gateId="51584" majorType="ParlmemberSpeech"><SpeechStart gate:gateId="51450" majorType="ParlmemberSpeechStart"><Parlmember gate:gateId="51131" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51322" majorType="ChairmanSpeechStart"><Chairman gate:gateId="51199" majorType="speaker">Ιωάννης Δριβελέγκας</Chairman>):</SpeechStart></SpeechStart> Αυτό είπαμε. Σωστά το επισημαίνει η κ. Κανέλλη. Η τελευταία ερώτηση είναι του κ. Κωνσταντινίδη, στην οποία θα απαντήσει ο κ. Χρυσοχοΐδης και κλείνει η συνεδρίαση.
Συνεχίζουμε με την τελευταία ερώτηση, όπως είπα, την έκτη με αριθμό 596/18-2-2014 επίκαιρη ερώτηση δευτέρου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδόση Κωνσταντινίδη προς τους Υπουργούς Εσωτερικών και Υποδομών, Μεταφορών και Δικτύων, σχετικά με την αντισεισμική προστασία της Θεσσαλονίκης.
Θα απαντήσει ο Υπουργός Υποδομών κ. Μιχάλης Χρυσοχοΐδης.
Κύριε συνάδελφε, έχετε τον λόγο για δύο λεπτά.</Speech>
<Speech gate:gateId="51585" majorType="ParlmemberSpeech"><SpeechStart gate:gateId="51451" majorType="ParlmemberSpeechStart"><Parlmember gate:gateId="51132" majorType="speaker">ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>:</SpeechStart> Ευχαριστώ, κύριε Πρόεδρε.
Κύριε Υπουργέ, ο πρόσφατος σεισμός της Κεφαλλονιάς επαναφέρει στις μνήμες όλων μας ανάλογες στιγμές από το παρελθόν και ό,τι έχει να κάνει με την επίκαιρη ερώτησή μας και τους Θεσσαλονικείς. Μιλάμε, όπως γνωρίζετε πολύ καλά, για τον μεγάλο σεισμό του ’78.
Παράλληλα, μας απασχολεί το ζήτημα των απαραίτητων μέτρων για την αντισεισμική θωράκιση και τον έλεγχο των κτηρίων, κυρίως των δημοσίων κτηρίων, όπου συγκεντρώνεται και πολύς πληθυσμός. 
Στο κείμενο της ερώτησής μας καταγράφουμε πάρα πολλά στοιχεία που έχουν να κάνουν με τον ελλιπή αυτοέλεγχο. Θα ήθελα να αναφερθώ σε ορισμένα: 
Σύμφωνα με τα στοιχεία της ΥΑΣΒΕ, της Υπηρεσίας Αποκατάστασης Σεισμοπλήκτων βορείου Ελλάδος, που δημιουργήθηκε αμέσως μετά τον σεισμό του ’78, από τα κτήρια που χαρακτηρίστηκαν «κόκκινα» διακόσια δεν έχουν επισκευαστεί, ενώ στα περισσότερα «κίτρινα» –και ήταν πάρα πολλά αυτά- δεν αποκαταστάθηκαν οι βλάβες. Σύμφωνα πάλι με τα στοιχεία της ΥΑΣΒΕ, από τις τρεις χιλιάδες τετρακόσια σαράντα πρωτόκολλα κατεδάφισης, στα μητρώα της βρίσκονται καταγεγραμμένες μόνο τρεις χιλιάδες εξήντα εννέα κατεδαφίσεις. Αυτό μπορεί να μας οδηγήσει στη σκέψη ότι τα υπόλοιπα παραμένουν σε λειτουργία. 
Θα ήθελα, κύριε Υπουργέ, πριν μπω στα ερωτήματα, να δώσω ένα ακόμη στοιχείο από το Τμήμα Πολιτικών Μηχανικών του ΑΠΘ: Από τα εκατόν εξήντα επτά σχολεία μέσης εκπαίδευσης που εξετάστηκαν από αντίστοιχους μηχανικούς, που αφορούν περίπου το 1/3 των σχολικών μονάδων της Θεσσαλονίκης, όλο το σύνολο χαρακτηρίστηκε από παλαιότητα και από μη επαρκή αντισεισμική διαδικασία. Καταλαβαίνετε πάρα πολύ καλά τι σημαίνει αυτό για μια περιοχή σεισμογενή σαν όλη την Ελλάδα και ιδιαίτερα για τη Θεσσαλονίκη.
Σας ρωτάμε, λοιπόν, κύριε Υπουργέ, τι μέτρα θα πάρετε, για να ελεγχθούν τα δημόσια κτήρια, ιεραρχώντας ιδιαίτερα αυτά που συγκεντρώνουν καθημερινά πλήθος ατόμων, όπως είναι τα σχολεία, τα πανεπιστήμια, οι φοιτητικές εστίες, τα νοσοκομεία, οι υπηρεσίες και φυσικά οι χώροι εργασίας, που είναι πάρα πολλοί και φυσικά, απ’ όσο γνωρίζουμε, δεν έχουν γίνει τέτοιοι έλεγχοι.
Τι μέτρα θα πάρετε για τον εκσυγχρονισμό και την ενίσχυση σε ανθρώπινο δυναμικό και σε υλικοτεχνική υποδομή του μηχανισμού επέμβασης και πολιτικής προστασίας;
Τέλος, ρωτάμε εάν σκέφτεστε, κύριε Υπουργέ, να δημιουργήσετε έναν φορέα ενιαίο αντισεισμικής θωράκισης, στον οποίον θα υπαχθούν σήμερα οι διάσπαρτες και υποβαθμισμένες δημόσιες υπηρεσίες και οργανισμοί, και φυσικά αυτός ο φορέας αντισεισμικής θωράκισης να έχει την αντίστοιχη χρηματοδότηση από τον κρατικό προϋπολογισμό.
Ευχαριστώ.</Speech>
<Speech gate:gateId="51586" majorType="ParlmemberSpeech"><SpeechStart gate:gateId="51452" majorType="ParlmemberSpeechStart"><Parlmember gate:gateId="51133" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51323" majorType="ChairmanSpeechStart"><Chairman gate:gateId="51200" majorType="speaker">Ιωάννης Δριβελέγκας</Chairman>):</SpeechStart></SpeechStart> Κι εμείς ευχαριστούμε τον κύριο συνάδελφο.
Κύριε Υπουργέ, έχετε τον λόγο για τρία λεπτά.</Speech>
<Speech gate:gateId="51587" majorType="ParlmemberSpeech"><SpeechStart gate:gateId="51453" majorType="ParlmemberSpeechStart"><Parlmember gate:gateId="51134" majorType="speaker">ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων):</SpeechStart> Ευχαριστώ, κύριε Πρόεδρε.
Είναι εξαιρετικά θετικό το γεγονός ότι ο συνάδελφος κ. Κωνσταντινίδης μού απευθύνει μια επίκαιρη ερώτηση, ως αρμόδιο Υπουργό, η οποία πραγματικά αναφέρεται στη λογική του προλαμβάνειν και στο να αντιμετωπίσουμε τα προβλήματα έγκαιρα, πριν εκδηλωθούν, παρά όταν εκδηλώνονται. Επίσης, η Κεφαλλονιά μάς θύμισε, κύριε Πρόεδρε, ότι ζούμε σε μια χώρα η οποία περικλείει το 70% της σεισμικής ενέργειας της Ευρώπης και οφείλουμε διαρκώς να είμαστε άγρυπνοι και να έχουμε μηχανισμούς ετοιμοπόλεμους και αξιόμαχους, για να αντιμετωπίσουμε όλα τα προβλήματα που εμφανίζονται κάθε μέρα.
Ο Οργανισμός Αντισεισμικού Σχεδιασμού και Προστασίας, ο ΟΑΣΠ δηλαδή, είναι ο αρμόδιος φορέας για την εφαρμογή και τον σχεδιασμό της αντισεισμικής πολιτικής στην Ελλάδα. Σε συνεργασία με το Υπουργείο Υποδομών θέτει άξονες, προτεραιότητες, δράσεις, για να υλοποιηθεί αυτή η πολιτική σε όλα τα επίπεδα.
Από το 2001 μέχρι σήμερα υλοποιείται αυτή η πολιτική, στην οποία αναφέρεται ο κ. Κωνσταντινίδης στην ερώτησή του. Με την εποπτεία του ΟΑΣΠ υλοποιείται ένα πρόγραμμα προσεισμικού ελέγχου κτηρίων δημοσίας και κοινωφελούς χρήσης, το οποίο βρίσκεται στο πρώτο στάδιο, δηλαδή στον πρωτοβάθμιο προσεισμικό έλεγχο.
Στόχος του ελέγχου αυτού είναι η καταγραφή των υφισταμένων κτηρίων δημόσιας και κοινωφελούς χρήσης και μια πρώτη εκτίμηση της σεισμικής τους επάρκειας, προκειμένου να καθοριστούν οι προτεραιότητες σε εθνικό επίπεδο για τον περαιτέρω έλεγχο, τη λήψη μέτρων προστασίας, με βάση τα στοιχεία που συλλέγονται και καταγράφονται σε σχετικά δελτία.
Θέλω να επισημάνω ότι η διαδικασία του πρωτοβάθμιου προσεισμικού ελέγχου δεν αναστέλλει τις ευθύνες και τις υποχρεώσεις των αρμοδίων φορέων για τη λήψη άμεσων και επειγόντων μέτρων για προστασία του κοινού και των εργαζομένων από κτήρια που κρίνονται επικίνδυνα σύμφωνα με την ισχύουσα νομοθεσία.
Ο έλεγχος αυτός διενεργείται σε κάθε επίπεδο διοικητικής δομής της χώρας, από τους φορείς που έχουν την ευθύνη λειτουργίας και ασφάλειας των κτηρίων και εγκαταστάσεων, σύμφωνα με έγγραφο που έχει αποστείλει και η Γενική Γραμματεία Πολιτικής Προστασίας, στην οποία επίσης απευθύνεται και η ερώτηση του κυρίου συναδέλφου, εδώ και δύο χρόνια περίπου.
Μέχρι σήμερα, λοιπόν, έχουν σταλεί απ’ όλη την Ελλάδα στον ΟΑΣΠ δώδεκα χιλιάδες επτακόσια σαράντα ένα δελτία πρωτοβάθμιου προσεισμικού ελέγχου, τα οποία αφορούν κτήρια δημόσια, κοινωφελούς χρήσης, τα οποία έχουν εισαχθεί στην ηλεκτρονική βάση του οργανισμού. Από τα δελτία αυτά, το 25% αφορά σε κτήρια κατασκευασμένα πριν από το 1959.
Τα αποτελέσματα της βαθμονόμησης αυτών των κτηρίων διαβιβάζονται στα γραφεία των περιφερειακών και των γενικών γραμματέων των αποκεντρωμένων διοικήσεων, προκειμένου να προβούν πια σε ενέργειες συγκεκριμένες, για να αποκαταστήσουν, όπου υπάρχει ανάγκη, τις βλάβες.
Τώρα, για τη Θεσσαλονίκη έχουν αποσταλεί και έχουν βαθμονομηθεί στον ΟΑΣΠ οκτακόσια ογδόντα τρία δελτία, τα οποία αφορούν κτήρια σχολείων, νοσοκομεία, πανεπιστημιακά κτήρια, όσα αναφέρει ο κύριος συνάδελφος στην ερώτησή του.
Αυτήν τη στιγμή το Υπουργείο έχει αναλάβει πρωτοβουλία προς τους δημόσιους οργανισμούς που εποπτεύει, ΟΣΚ, ΔΕΠΑΝΟΜ, «ΘΕΜΙΣ», κ.λπ. για την επίσπευση αυτών των ελέγχων.  Παράλληλα, έχει συστηθεί μια δευτεροβάθμια επιτροπή, προκειμένου να προχωρήσει στη λήψη μέτρων και στην κατάθεση προτάσεων, έτσι ώστε να υπάρξει ακόμα πιο αποτελεσματική αντιμετώπιση του ζητήματος.
Κύριε Πρόεδρε, θα σταματήσω εδώ και θα επανέλθω στη δευτερολογία μου.</Speech>
<Speech gate:gateId="51588" majorType="ParlmemberSpeech"><SpeechStart gate:gateId="51454" majorType="ParlmemberSpeechStart"><Parlmember gate:gateId="51135" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51324" majorType="ChairmanSpeechStart"><Chairman gate:gateId="51201" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε συνάδελφε, έχετε τον λόγο για τρία λεπτά.</Speech>
<Speech gate:gateId="51589" majorType="ParlmemberSpeech"><SpeechStart gate:gateId="51455" majorType="ParlmemberSpeechStart"><Parlmember gate:gateId="51136" majorType="speaker">ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>:</SpeechStart> Κύριε Υπουργέ, θα σας αναφέρω και εγώ ορισμένα από τα στοιχεία που έχουμε συγκεντρώσει. Ξέρετε πολύ καλά ότι αυτή η πρώτη φάση, δηλαδή ο ταχύς οπτικός έλεγχος δεν προστατεύει, απλά καταγράφει. Χρειάζεται και η δεύτερη φάση, μια προσεγγιστική αποτίμηση της σεισμικής ικανότητας των κτηρίων, και φυσικά χρειάζεται και η τρίτη φάση, η μελέτη αποκατάστασης. Όπως αναφέρατε και εσείς, υπάρχουν πάρα πολλά κτήρια και στη Θεσσαλονίκη και σε όλη την Ελλάδα που έχουν κατασκευαστεί πριν από το ’58 -και είναι και δημόσια κτήρια πάρα πολλά σε αυτήν την κατηγορία,- τα οποία έγιναν πριν καν εφαρμοστεί ο στοιχειώδης αντισεισμικός κανονισμός για την κατασκευή. 
Θα αναφερθώ και εγώ σε κάποια στοιχεία, για να θίξουμε και μεγέθη, όπως παρουσιάστηκαν στην ημερίδα του ΤΕΕ της Κεντρικής Μακεδονίας από το πρόγραμμα ελέγχου του ΟΑΣΠ, που έχει πραγματοποιηθεί μέχρι το τέλος του 2012. Ο πρωτοβάθμιος αυτός οπτικός έλεγχος, η πρώτη φάση, πραγματοποιήθηκε σε έντεκα χιλιάδες εξακόσια εξήντα επτά κτήρια. Δώσατε ένα νούμερο του ’12. Προφανώς, θα έχετε στοιχεία και από το 2013. Ωστόσο, τα κτήρια αυτά είναι το 15% από αυτά που απαιτούν παρόμοιο έλεγχο. Ξαναθυμίζω ότι μιλάμε μόνο για την πρώτη φάση, δηλαδή τον ταχύ οπτικό έλεγχο. Αυτά αφορούν την Κεντρική Μακεδονία και το μεγαλύτερο μέρος, τη Θεσσαλονίκη. Ο έλεγχος προχώρησε σε χίλια διακόσια είκοσι πέντε κτήρια και πρέπει να ελεγχθούν πάνω από τέσσερις χιλιάδες πεντακόσια κτήρια.
Εκείνο που θα ήθελα να πω εν κατακλείδι, κύριε Υπουργέ, είναι ότι ναι μεν κάτι έχει ξεκινήσει -εμείς δεν είμαστε μηδενιστές-, αλλά αυτό που έχει ξεκινήσει είναι σε ένα πάρα πολύ πρώιμο στάδιο. Επειδή τον σεισμό δεν τον παραγγέλνεις, ούτε μπορείς να τον προβλέψεις και επειδή ζούμε σε τέτοιες συνθήκες, σε τέτοια κτήρια, τα παιδιά μας συναθροίζονται σε τέτοιους χώρους, είτε είναι σχολεία είτε είναι άλλοι δημόσιοι χώροι, θα πρέπει να κάνετε κάτι, έτσι ώστε να επισπευθεί αυτή η διαδικασία. 
Να γίνει συνολική καταγραφή. Δεν είμαστε τοπικιστές, δεν μιλάμε μόνο για τη Θεσσαλονίκη. Ο κίνδυνος αφορά όλη την Ελλάδα. Πολύ σωστά είπατε ότι έχουμε μεγάλους κινδύνους από σεισμούς και είμαστε μια σεισμογενής χώρα. Ωστόσο, δεν παίρνουμε μέτρα αντίστοιχα του κινδύνου που διατρέχουμε από τους σεισμούς. Τα χρόνια περάσανε, μιλάμε για δεκαετίες. Περάσανε κυβερνήσεις επί κυβερνήσεων και δεν αντιμετωπίστηκαν. Κάποια στιγμή, όμως, πρέπει να μπει ένα τέλος ή να γίνει μια αρχή, αν θέλετε. 
Μια τέτοια δέσμευση περιμένουμε, κύριε Υπουργέ, από εσάς.</Speech>
<Speech gate:gateId="51590" majorType="ParlmemberSpeech"><SpeechStart gate:gateId="51456" majorType="ParlmemberSpeechStart"><Parlmember gate:gateId="51137" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51325" majorType="ChairmanSpeechStart"><Chairman gate:gateId="51202" majorType="speaker">Ιωάννης Δριβελέγκας</Chairman>):</SpeechStart></SpeechStart> Κύριε Υπουργέ, έχετε τον λόγο για τη δευτερολογία σας.</Speech>
<Speech gate:gateId="51591" majorType="ParlmemberSpeech"><SpeechStart gate:gateId="51457" majorType="ParlmemberSpeechStart"><Parlmember gate:gateId="51138" majorType="speaker">ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων):</SpeechStart> Ευχαριστώ, κύριε Πρόεδρε.
Θα συμφωνήσω με τον συνάδελφο ότι όλες αυτές οι διαδικασίες πρέπει να αποκτήσουν μια μονιμότητα, μια ταχύτητα, μια θεσμικότητα και μια συνέχεια, έτσι ώστε όλα τα δημόσια κτήρια, τα κτήρια κοινωφελούς χρήσης να υποστούν τον δέοντα έλεγχο, προκειμένου να παραδίδουμε κάθε μέρα στα παιδιά μας ασφαλή κτήρια.
Θέλω να σας πω ότι στο πλαίσιο του Προγράμματος Προσεισμικού Ελέγχου του ΟΣΚ, ο οποίος σήμερα ονομάζεται πια «Κτιριακές Υποδομές», μετά τη συνένωση και συγχώνευση με άλλες υπηρεσίες του δημοσίου και σε συνεργασία με τα τμήματα Πολιτικών Μηχανικών των πέντε πολυτεχνείων της χώρας, πραγματοποιήθηκε πρωτοβάθμιος προσεισμικός έλεγχος σε έξι χιλιάδες τετρακόσια είκοσι τέσσερα στατικά ανεξάρτητα σχολικά κτήρια. 
Σε όλες τις περιπτώσεις έχουν ενημερωθεί οι οικείες περιφερειακές ενότητες για τα αποτελέσματα αυτού του ελέγχου, επισημαίνοντας τα σχολεία για τα οποία απαιτούνται παρεμβάσεις, με την πλειοψηφία των προβλημάτων αυτών των σχολείων κυρίως να οφείλεται σε κακή συντήρηση. 
Στη Θεσσαλονίκη ο ΟΣΚ σε συνεργασία με τη Σχολή Πολιτικών Μηχανικών του Αριστοτελείου Πανεπιστημίου υλοποίησε Πρόγραμμα Πρωτοβάθμιου Προσεισμικού Ελέγχου στα σχολικά κτήρια που σχεδιάστηκαν και κατασκευάστηκαν χωρίς αντισεισμικό κανονισμό, δηλαδή πριν από το 1959. Διενεργήθηκε όντως, όπως είπε ο κύριος συνάδελφος, ταχύς οπτικός έλεγχος σε διακόσια σαράντα έξι στατικά ανεξάρτητα σχολικά κτήρια της Θεσσαλονίκης. 
Βεβαίως, πρέπει να πούμε και να διευκρινίσουμε, ότι σύμφωνα με τη νομοθεσία, οι επισκευές, αλλά ακόμα και μεγάλης κλίμακας παρεμβάσεις, στον φέροντα οργανισμό είναι ευθύνη και αρμοδιότητα των δήμων και μάλιστα ανεξάρτητα από την αιτία που τις προκαλεί, ώστε οι δήμοι να παρέμβουν και να αντιμετωπίσουν τα προβλήματα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Σε κάθε περίπτωση, θα έλεγα εγώ, επιδίωξη της εταιρείας «Κτιριακές Υποδομές», του πρώην ΟΣΚ, είναι η επέκταση του Προγράμματος Προσεισμικού Ελέγχου για τον έλεγχο και των υπολοίπων διδακτηρίων σε όλη τη χώρα. 
Επίσης, θέλω να σας πω ότι στο πλαίσιο της νέας διοικητικής δομής της χώρας, μετά τον «Καλλικράτη», από τον Νοέμβριο του ’11 μέχρι το τέλος του ’12 υλοποιήθηκαν συναντήσεις συνεργασίας με στελέχη της πολιτικής προστασίας των περιφερειών, των περιφερειακών ενοτήτων, των εμπλεκομένων περιφερειακών αποκεντρωμένων διοικήσεων κ.λπ., με θέμα: «Πρόληψη και ετοιμότητα για τη διαχείριση εκτάκτων αναγκών σε περίπτωση σεισμού». Μία τέτοια συνάντηση έγινε και στη Θεσσαλονίκη πριν από ενάμιση χρόνο περίπου, τον Ιούλιο του ’12. 
Η δική μου κατεύθυνση, είναι προς τον ΟΑΣΠ είναι να προχωρήσουμε γρήγορα στην κατάρτιση ενός μόνιμου, υπό στενή παρακολούθηση προγράμματος, έτσι ώστε η αντισεισμική καθημερινή προσπάθεια να είναι στο επίκεντρο της πολιτικής του κράτους και της αυτοδιοίκησης και των αποκεντρωμένων διοικήσεων και των περιφερειών. Διότι εγώ πιστεύω ότι είναι ζήτημα που αφορά και τις ζωές των ανθρώπων και την ανάπτυξη της χώρας. 
Το τελευταίο παράδειγμα της Κεφαλλονιάς μάς έδειξε ότι δύο πολύ θωρακισμένες πόλεις, όπως είναι το Ληξούρι και το Αργοστόλι, άντεξαν από έναν πάρα πολύ ισχυρό σεισμό. Πραγματικά είχαμε κτήρια τα οποία έγιναν με βάση ισχυρούς κανονισμούς, οι οποίοι τηρήθηκαν, κι έτσι δεν χάθηκε καμμία ανθρώπινη ζωή και ταυτόχρονα οι ζημιές είναι πολύ μικρές σε σχέση με το τεράστιο μέγεθος του σεισμού. 
Θα είμαστε εδώ, κύριε Πρόεδρε, να απαντήσουμε ξανά και σε άλλες ερωτήσεις, προκειμένου να καταδείξουμε την πρόοδο που πρέπει να γίνει στη χώρα. Εγώ πραγματικά θέλω να συγχαρώ τον κύριο συνάδελφο, γιατί προληπτικά έκανε αυτήν την επίκαιρη ερώτηση για τη Θεσσαλονίκη.
Ευχαριστώ πολύ.</Speech> 
<Speech gate:gateId="51592" majorType="ParlmemberSpeech"><SpeechStart gate:gateId="51458" majorType="ParlmemberSpeechStart"><Parlmember gate:gateId="51139" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51326" majorType="ChairmanSpeechStart"><Chairman gate:gateId="51203" majorType="speaker">Ιωάννης Δριβελέγκας</Chairman>):</SpeechStart></SpeechStart> Αν μου επιτρέπετε, κύριε Υπουργέ, εμείς ως πολίτες πρέπει να κατανοήσουμε το μέγεθος του κινδύνου με αυτό που αναφέρατε ως συγκλονιστικό στοιχείο, ότι 70% της ενέργειας της Ευρώπης είναι στην Ελλάδα, να καταλάβουμε ότι πρέπει να φροντίζουμε εξαρχής τα σπίτια μας να έχουν ισχυρή αντισεισμική προστασία, βεβαίως και με τη βοήθεια του κράτους. 
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.
Κύριοι συνάδελφοι, έχουν διανεμηθεί τα Πρακτικά της Πέμπτης 16 Ιανουαρίου 2014, της Δευτέρας 20 Ιανουαρίου 2014 και της Τρίτης 21 Ιανουαρίου 2014 και ερωτάται το Σώμα αν τα επικυρώνει.</Speech> 
<Speech gate:gateId="51593" majorType="ParlmemberSpeech"><SpeechStart gate:gateId="51459" majorType="ParlmemberSpeechStart"><Parlmember gate:gateId="51140" majorType="speaker">ΟΛΟΙ ΟΙ ΒΟΥΛΕΥΤΕΣ</Parlmember>:</SpeechStart> Μάλιστα, μάλιστα.</Speech>
<Speech gate:gateId="51594" majorType="ParlmemberSpeech"><SpeechStart gate:gateId="51460" majorType="ParlmemberSpeechStart"><Parlmember gate:gateId="51141" majorType="speaker">ΠΡΟΕΔΡΕΥΩΝ</Parlmember> (<SpeechStart gate:gateId="51327" majorType="ChairmanSpeechStart"><Chairman gate:gateId="51204" majorType="speaker">Ιωάννης Δριβελέγκας</Chairman>):</SpeechStart></SpeechStart> Συνεπώς τα Πρακτικά της Πέμπτης 16 Ιανουαρίου 2014, της Δευτέρας 20 Ιανουαρίου 2014 και της Τρίτης 21 Ιανουαρίου 2014 επικυρώθηκαν.
Δέχεστε στο σημείο αυτό να λύσουμε τη συνεδρίαση;</Speech>
<Speech gate:gateId="51595" majorType="ParlmemberSpeech"><SpeechStart gate:gateId="51461" majorType="ParlmemberSpeechStart"><Parlmember gate:gateId="51142" majorType="speaker">ΟΛΟΙ ΟΙ ΒΟΥΛΕΥΤΕΣ</Parlmember>:</SpeechStart> Μάλιστα, μάλιστα.
Με τη συναίνεση του Σώματος και ώρα 20.40΄ λύεται η συνεδρίαση για αύριο ημέρα Τρίτη 25 Φεβρουαρίου 2014 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση αναφορών και ερωτήσεων. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ
Τελευταία Αποθήκευση:	28/2/2014 12:03:00 μμ	Από:	Τσακιρέλη Αλεξάνδρα
Εκτυπώθηκε:	24/2/2014 7:03:00 μμ</body>
</html>